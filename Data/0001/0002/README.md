ช
5. เนอหา
5.1 ในประกาศฉบับนี้
คำจำกัดความของคำว่า “สถาบันการเงิน” “ผู้มีอำนาจในการจัดการ” และ
“ผู้ที่เกี่ยวข้อง” ให้เป็นไปตามมาตรา 4 แห่งพระราชบัญญัติธุรกิจสถาบันการเงิน พ.ศ. 2551
(เอกสารแนบ 2)
5.2 หลักเกณฑ์
5.2.1 การทำธุรกรรมที่บริษัทเงินทุนต้องเรียกหลักประกันเต็มจำนวน
การให้สินเชื่อ ลงทุน ก่อภาระผูกพัน หรือการทำธุรกรรมที่มีลักษณะ
คล้ายการให้สินเชื่อแก่บุคคลดังต่อไปนี้ บริษัทเงินทุนต้องเรียกหลักประกันเต็มจำนวน
(1) ผู้ถือหุ้น หรือบุคคลซึ่งถือหรือมีหุ้นของบริษัทเงินทุนเกินร้อยละ 10
ของจำนวนหุ้นที่จำหน่ายได้แล้วทั้งหมดของบริษัทเงินทุนนั้น
(2) บริษัทจำกัดที่บริษัทเงินทุน กรรมการ หรือผู้มีอำนาจในการจัดการ
ของบริษัทเงินทุนนั้นถือหุ้นรวมกันเป็นร้อยละ 10 ของจำนวนหุ้นที่จำหน่ายได้แล้วทั้งหมดของ
บริษัทจํากัดดังกล่าว
(3) ห้างหุ้นส่วนสามัญที่ผู้มีอำนาจในการจัดการของบริษัทเงินทุนนั้น
เป็นหุ้นส่วน
(4) ห้างหุ้นส่วนจำกัดที่ผู้มีอำนาจในการจัดการของบริษัทเงินทุนนั้นเป็น
หุ้นส่วนจำพวก ไม่จำกัดความรับผิด หรือห้างหุ้นส่วนจำกัดที่กรรมการ หรือผู้มีอำนาจในการจัดการ
ของบริษัทเงินทุนนั้นเป็นหุ้นส่วนจำพวกจำกัดความรับผิดที่มีหุ้นรวมกันเป็นร้อยละ 10 ของทุนทั้งหมด
ของห้างหุ้นส่วนจํากัดดังกล่าว
(5) บริษัทจำกัดหรือห้างหุ้นส่วนที่กรรมการ หรือผู้มีอำนาจในการจัดการ
ของบริษัทเงินทุนนั้นเป็นกรรมการ หรือผู้มีอำนาจในการจัดการ
5.2.2 หลักประกันที่บริษัทเงินทุนต้องเรียก
การให้สินเชื่อ ลงทุน ก่อภาระผูกพัน หรือการทำธุรกรรมที่มีลักษณะคล้าย
การให้สินเชื่อที่เข้าลักษณะตามข้อ 5.2.1 บริษัทเงินทุนจะต้องดำเนินการเพื่อให้ได้ซึ่งหลักประกัน
ลักษณะหนึ่งลักษณะใดดังต่อไปนี้
(1) ตั๋วเงินคลังและพันธบัตรรัฐบาลไทย
(2) หุ้นกู้และพันธบัตรที่กระทรวงการคลังค้ำประกันทั้งต้นเงินและดอกเบี้ย
