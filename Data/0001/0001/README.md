1. เหตุผลในการออกประกาศ
ในอดีต เพื่อป้องกันความเสียหายให้แก่บริษัทเงินทุน อันเนื่องจากการทำธุรกรรม
การให้กู้ยืมหรือค้ำประกันแก่บุคคลที่เกี่ยวข้องกับบริษัทเงินทุน จึงมีข้อกำหนดเกี่ยวกับหลักประกัน
เป็นทรัพย์สินที่บริษัทเงินทุนต้องเรียก
การออกประกาศฉบับนี้ เพื่ออ้างอิงอำนาจตามกฎหมายให้สอดคล้องกับพระราชบัญญัติ
ธุรกิจสถาบันการเงิน พ.ศ. 2551 และรวบรวมประกาศธนาคารแห่งประเทศไทยซึ่งเกี่ยวข้องกับ
หลักประกันเป็นทรัพย์สินที่บริษัทเงินทุนต้องเรียกมาไว้ในฉบับเดียวกัน โดยสาระสําคัญของ
หลักเกณฑ์ ไม่มีการเปลี่ยนแปลงไปจากหลักเกณฑ์เดิม ทั้งนี้ การทำธุรกรรมของบริษัทเงินทุน
ที่ได้รับยกเว้นไม่ต้องเรียกหลักประกัน อันเนื่องจากเป็นการกระทำกับคู่ค้าซึ่งเป็นบุคคลที่มีความ
เกี่ยวข้องกับบริษัทเงินทุนนั้น จะต้องไม่ขัดกับข้อบังคับตามมาตรา 48 (1) แห่งพระราชบัญญัติ
ธุรกิจสถาบันการเงิน พ.ศ. 2551 และหลักเกณฑ์ว่าด้วยการให้สินเชื่อบัตรเครดิตและสินเชื่อเพื่อเป็น
สวัสดิการแก่กรรมการ ผู้บริหารระดับสูง ผู้มีอำนาจในการจัดการของสถาบันการเงินด้วย
2. อ๋านาจตามกฎหมาย
อาศัยอำนาจตามความในมาตรา 46 (5) แห่งพระราชบัญญัติธุรกิจสถาบันการเงิน
พ.ศ. 2551 ธนาคารแห่งประเทศไทยออกข้อกำหนดเกี่ยวกับหลักประกันเป็นทรัพย์สินที่บริษัทเงินทุน
ต้องเรียก
3. ขอบเขตการบังคับใช้
ประกาศฉบับนี้ให้ใช้บังคับกับบริษัทเงินทุนตามกฎหมายว่าด้วยธุรกิจสถาบันการเงิน
ทุกแห่ง
4. ประกาศและหนังสือเวียนที่ยกเลิก
