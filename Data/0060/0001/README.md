เรียน ผู้จัดการ
สถาบันการเงินตามกฎหมายว่าด้วยธุรกิจสถาบันการเงินทุกแห่ง
สถาบันการเงินเฉพาะกิจทุกแห่ง
บริษัทที่ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินทุกแห่ง
บริษัทที่ประกอบธุรกิจสินเชื่อรายย่อยเพื่อประกอบอาชีพภายใต้การกำกับที่มิใช่สถาบันการเงิน
ทุกแห่ง
ที่ ธปท.ฝนส2.ว. 1079/2560 เรื่อง แนวทางการให้ความช่วยเหลือลูกหนี้ที่ได้รับผลกระทบ
จากโรคติดเชื้อไวรัสโคโรนา 2019 (มาตรการแก้หนี้ระยะยาวด้วยการรีไฟแนนซ์ (refinance)
และการรวมหนี้ (debt consolidation))
1. เหตุผลในการออกหนังสือ
ด้วยสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ได้ส่งผล
กระทบต่อภาคเศรษฐกิจในวงกว้าง ธนาคารแห่งประเทศไทย (ธปท.) จึงได้ออกมาตรการต่าง ๆ เป็นระยะ
เพื่อให้สอดคล้องกับสภาพปัญหาในแต่ละช่วง โดยล่าสุด ธปท. ได้ออกมาตรการแก้หนี้ระยะยาว ตามหนังสือ
ที่ ธปท.ฝนส2.ว. 802/2564 ลงวันที่ 3 กันยายน 2564 เพื่อให้มีการช่วยเหลือลูกหนี้ทุกประเภทที่ได้รับ
ผลกระทบผ่านการปรับปรุงโครงสร้างหนี้อย่างยั่งยืน รวมถึงส่งเสริมให้ลูกหนี้สามารถรักษาสภาพคล่องเดิม
และได้รับสภาพคล่องใหม่
อย่างไรก็ดี เพื่อให้การช่วยเหลือลูกหนี้ครอบคลุมทุกมิติ และช่วยลดภาระดอกเบี้ยให้กับ
ลูกหนี้ที่มีประวัติการชำระหนี้ดีหรือลูกหนี้ที่ได้รับผลกระทบจากสถานการณ์การแพร่ระบาดของ COVID-19
ธปท. เห็นว่าการสนับสนุนให้เกิดการรีไฟแนนซ์ (refinance) ระหว่างสถาบันการเงินและผู้ประกอบธุรกิจ
จะผลักดันให้เกิดการแข่งขันในธุรกิจการให้สินเชื่อ ซึ่งจะส่งผลให้การกำหนดอัตราดอกเบี้ยสะท้อนต้นทุน
และความเสี่ยงที่แท้จริงของลูกหนี้ กลุ่มลูกหนี้ หรือลักษณะสินเชื่อมากยิ่งขึ้น (risk-based pricing) พร้อม
ทั้งช่วยลดภาระดอกเบี้ยให้กับลูกหนี้ ในขณะเดียวกัน การรวมหนี้ (debt consolidation) ระหว่างสินเชื่อ
เพื่อที่อยู่อาศัยและสินเชื่อรายย่อยประเภทอื่น จะช่วยให้ลูกหนี้สามารถใช้ประโยชน์จากที่อยู่อาศัยที่เป็น
หลักประกันในการบรรเทาภาระดอกเบี้ยและการผ่อนค่างวดในระยะยาว และสถาบันการเงินได้ประโยชน์
จากความเสี่ยงด้านเครดิตที่ลดลง
ธปท. จึงออกหนังสือฉบับนี้เพื่อ (1) กำหนดให้สถาบันการเงินและผู้ประกอบธุรกิจต้อง
ไม่เรียกเก็บค่าปรับจากการไถ่ถอนสินเชื่อก่อนครบกําหนด (prepayment fee) สําหรับสินเชื่อส่วนบุคคล
ภายใต้การก้ากับ และสินเชื่อรายย่อยเพื่อประกอบอาชีพภายใต้การกํากับเป็นการชั่วคราว เพื่อลดข้อจํากัด
