ในการทำ refinance และสนับสนุนการรวมหนี้ (debt consolidation) เพิ่มเติมจากปัจจุบันที่มีหลักเกณฑ์
ของ ธปท. กําหนดห้ามเรียกเก็บค่าปรับจากการไถ่ถอนสินเชื่อก่อนครบกําหนด สําหรับสินเชื่อที่มีทะเบียน
รถเป็นประกัน และสินเชื่อส่วนบุคคลดิจิทัล และ (2) ปรับปรุงแนวทางการปรับปรุงโครงสร้างหนี้สำหรับ
ลูกหนี้รายย่อยด้วยวิธี debt consolidation ระหว่างสินเชื่อเพื่อที่อยู่อาศัยและสินเชื่อรายย่อยประเภทอื่น
โดยขยายขอบเขตให้สามารถรวมหนี้ระหว่างสถาบันการเงินและ/หรือผู้ประกอบธุรกิจได้ จากเดิมที่สามารถ
รวมหนี้ได้เฉพาะหนี้ภายในสถาบันการเงินเดียวกันตามมาตรการให้ความช่วยเหลือลูกหนี้รายย่อยในช่วง
สถานการณ์การระบาดของโรคติดเชื้อไวรัสโคโรนา 2019 (COVID-19) ระยะที่ 3 ตามหนังสือที่ ธปท.กปน.ว.
480/2564 ลงวันที่ 14 พฤษภาคม 2564 อีกทั้งยังได้ผ่อนปรนหลักเกณฑ์การกำกับดูแลสถาบันการเงิน
เพิ่มเติมด้วย
2. คำจำกัดความ
“สถาบันการเงิน” หมายความว่า สถาบันการเงิน และสถาบันการเงินเฉพาะกิจ ตามกฎหมาย
ว่าด้วยธุรกิจสถาบันการเงิน
“ผู้ประกอบธุรกิจ” หมายความว่า ผู้ประกอบธุรกิจบัตรเครดิต ผู้ประกอบธุรกิจสินเชื่อ
ส่วนบุคคลภายใต้การกำกับ ผู้ประกอบธุรกิจสินเชื่อส่วนบุคคลดิจิทัล ผู้ประกอบธุรกิจสินเชื่อรายย่อยเพื่อ
การประกอบอาชีพภายใต้การกำกับที่มิใช่สถาบันการเงิน และผู้ประกอบธุรกิจสินเชื่อหรือธุรกรรมที่มีลักษณะ
คล้ายการให้สินเชื่อสำหรับรายย่อย ซึ่งรวมถึงเจ้าหนี้ที่ให้สินเชื่อรายย่อยที่อยู่ภายใต้การกำกับดูแลของ
ทางการด้วย เช่น สหกรณ์
3. แนวทางการให้ความช่วยเหลือลูกหนี้
3.1 การไม่เรียกเก็บค่าปรับจากการไถ่ถอนสินเชื่อก่อนครบกําหนด (prepayment fee)
สถาบันการเงินและผู้ประกอบธุรกิจต้องไม่เรียกเก็บดอกเบี้ย เบี้ยปรับ ค่าปรับ ค่าบริการ
หรือค่าธรรมเนียมใด ๆ สำหรับกรณีลูกหนี้ไถ่ถอนสินเชื่อส่วนบุคคลภายใต้การกำกับ หรือสินเชื่อรายย่อย
เพื่อการประกอบอาชีพภายใต้การกำกับก่อนกำหนดทั้งจำนวนหรือบางส่วน ทั้งนี้ ให้มีผลจนถึงวันที่
31 ธันวาคม 2566
3.2 แนวทางการปรับปรุงโครงสร้างหนี้สำหรับลูกหนี้รายย่อยด้วยวิธีการรวมหนี้สิน
เชื่อเพื่อที่อยู่อาศัยและสินเชื่อรายย่อยประเภทอื่น (debt consolidation)
สถาบันการเงินที่บรรเทาภาระดอกเบี้ยและการชำระค่างวดให้แก่ลูกหนี้ผ่านการรวมหนี้
สินเชื่อเพื่อที่อยู่อาศัยและสินเชื่อรายย่อยประเภทอื่น ทั้งที่เป็นสินเชื่อที่มีอยู่กับสถาบันการเงินเดียวกัน
หรือสถาบันการเงินแห่งอื่น หรือผู้ประกอบธุรกิจแห่งอื่น โดยกำหนดอัตราดอกเบี้ยสินเชื่อรายย่อยประเภทอื่น
