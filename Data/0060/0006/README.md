3.2.4 การรายงานข้อมูลการให้ความช่วยเหลือลูกหนี้
(1) การรายงานข้อมูลต่อ ธปท. ให้สถาบันการเงินผู้ที่ดำเนินการรวมหนี้ตาม
หนังสือฉบับนี้ รายงานข้อมูลการให้ความช่วยเหลือลูกหนี้ในชุดข้อมูลการปรับปรุงโครงสร้างหนี้และการให้
ความช่วยเหลือลูกหนี้ (Debt Restructuring Detail: DS DRD) เพื่อประโยชน์ในการติดตามสถานการณ์
การให้ความช่วยเหลือเป็นรายเดือน ตามที่ฝ่ายบริหารข้อมูลและดาต้าอนาไลติกส์ ธปท. จะแจ้งสถาบัน
การเงินต่อไป
(2) การรายงานข้อมูลต่อบริษัทข้อมูลเครดิตแห่งชาติ จำกัด (NCB) ให้สถาบัน
การเงินรายงานวันที่ปรับปรุงโครงสร้างหนี้ภายใต้แนวทาง debt consolidation ตามหนังสือฉบับนี้ไปยัง
NCB เฉพาะการปรับปรุงโครงสร้างหนี้ของลูกหนี้ที่เป็นลูกหนี้ที่ด้อยคุณภาพ (NPL) แต่สำหรับการปรับปรุง
โครงสร้างหนี้ของลูกหนี้ที่ยังไม่ด้อยคุณภาพ (non-NPL) ซึ่งเป็นการปรับปรุงโครงสร้างหนี้ในลักษณะเชิงป้องกัน
(pre-emptive) ทั้งที่มีส่วนสูญเสียและไม่มีส่วนสูญเสีย ไม่ต้องรายงานวันที่ปรับปรุงโครงสร้างหนี้ไปยัง NCB
ธปท. คาดหวังเป็นอย่างยิ่งว่าสถาบันการเงินและผู้ประกอบธุรกิจจะมีแนวทางในการสนับสนุน
ให้ลูกหนี้มีภาระดอกเบี้ยลดลง ตลอดจนกำหนดค่างวดการผ่อนชำระของลูกหนี้ให้สอดคล้องกับรายได้ของ
ลูกหนี้ในสภาวการณ์ปัจจุบัน โดยเฉพาะอย่างยิ่ง ในกรณีที่ลูกหนี้สามารถจัดหาแหล่งเงินเพื่อนำมาชำระหนี้คืน
ก่อนกำหนดตามสัญญา ทั้งนี้ ขอความร่วมมือให้สถาบันการเงินและผู้ประกอบธุรกิจไม่กำหนดเงื่อนไขที่
เป็นอุปสรรคและดำเนินการรับชำระหนี้จากลูกหนี้โดยเร็ว เพื่อให้สถาบันการเงิน ผู้ประกอบธุรกิจ และลูกหนี้
สามารถผ่านพ้นวิกฤตครั้งนี้ไปด้วยกัน
ฝ่ายนโยบายและกํากับสถาบันการเงิน 2
โทรศัพท์ 0 2283 5864, 0 2283 6369
อีเมล CP2-RPD2@bot.or.th
ขอแสดงความนับถือ
рший синий
(นายเศรษฐฟุฒิ สุทธิวาทนฤพุฒิ)
ผู้ว่าการ
