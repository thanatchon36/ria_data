2. แนวทางการผ่อนปรนมาตรการ LTV
ให้สถาบันการเงินและสถาบันการเงินเฉพาะกิจที่ให้สินเชื่อเพื่อที่อยู่อาศัย สินเชื่ออื่นที่เกี่ยวเนื่อง
กับสินเชื่อเพื่อที่อยู่อาศัย รวมถึงสินเชื่อเพื่อ Refinance โดยเป็นการทำสัญญากู้ยืมเงินตั้งแต่วันที่ลงในหนังสือ
ฉบับนี้จนถึงวันที่ 31 ธันวาคม 2565 ถือปฏิบัติตามแนวทางการผ่อนปรนมาตรการ LIV ทั้งนี้ กรณีคำขอกู้
ที่สถาบันการเงินและสถาบันการเงินเฉพาะกิจได้รับภายในวันที่ 31 ธันวาคม 2565 แต่ไม่สามารถทํา
สัญญากู้ยืมเงินได้ทันให้ถือว่าการอนุมัติสินเชื่อดังกล่าวยังได้รับสิทธิตามแนวทางการผ่อนปรนมาตรการ LTV
(รายละเอียดตามเอกสารแนบ) ดังนี้
2.1 เพดานอัตราส่วนเงินให้สินเชื่อต่อมูลค่าหลักประกัน (LTV ratio)
การให้สินเชื่อเพื่อที่อยู่อาศัยรวมสินเชื่ออื่นที่เกี่ยวเนื่องกับสินเชื่อเพื่อที่อยู่อาศัย
2.1.1
ให้มีเพดาน LTV ratio เป็นร้อยละ 100 ในกรณีดังนี้
(1) กรณีมูลค่าหลักประกันต่ำกว่า 10 ล้านบาท ตั้งแต่สัญญาที่สองเป็นต้นไป
(2) กรณีมูลค่าหลักประกันตั้งแต่ 10 ล้านบาทขึ้นไป ตั้งแต่สัญญาที่หนึ่งเป็นต้นไป
ทั้งนี้ สำหรับสัญญาสินเชื่อเพื่อที่อยู่อาศัยลำดับที่หนึ่งที่มีมูลค่าหลักประกันต่ำกว่า
10 ล้านบาท ให้มีเพดาน LTV ratio เป็นร้อยละ 100 และสำหรับสินเชื่ออื่นที่เกี่ยวเนื่องกับสินเชื่อเพื่อ
ที่อยู่อาศัยของสัญญาลำดับนี้ ให้สินเชื่อได้ไม่เกินร้อยละ 10 ของมูลค่าหลักประกันเช่นเดิม
2.1.2 เพดานการให้สินเชื่อเพื่อ Refinance หรือสินเชื่ออื่นที่เกี่ยวเนื่องกับสินเชื่อ
เพื่อที่อยู่อาศัยเพิ่มเติมในภายหลังให้สินเชื่อเพื่อ Refinance ต้องไม่เกินยอดคงค้างเดิมของสินเชื่อเพื่อ
ที่อยู่อาศัยนั้น ๆ หรือเพดาน LTV ratio ที่ร้อยละ 100 แล้วแต่จำนวนใดจะสูงกว่า
2.2 การคำนวณสินทรัพย์เสี่ยงด้านเครดิตเพื่อการดำรงเงินกองทุน
ในการพิจารณาคุณสมบัติของสินเชื่อเพื่อที่อยู่อาศัยที่ไม่ด้อยคุณภาพ เพื่อกำหนด
น้ำหนักความเสี่ยงร้อยละ 35 ตามข้อ 5.2.3 (1.1) ของประกาศธนาคารแห่งประเทศไทยว่าด้วยหลักเกณฑ์
การกำกับดูแลสินเชื่อเพื่อที่อยู่อาศัยและสินเชื่ออื่นที่เกี่ยวเนื่องกับสินเชื่อเพื่อที่อยู่อาศัยของสถาบันการเงิน
หรือของสถาบันการเงินเฉพาะกิจ ให้ธนาคารพาณิชย์ บริษัทเงินทุน และสถาบันการเงินเฉพาะกิจ ใช้เพดาน
LTV ratio ตามที่กำหนดในข้อ 2.1 ของหนังสือฉบับนี้ แทนเพดาน LTV ratio ที่ระบุในข้อ 5.2.3 (1.1.4)
ของประกาศดังกล่าว
