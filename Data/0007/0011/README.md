(1.2) ธนาคารพาณิชย์ควรจัดให้มีระบบการติดตามการปฏิบัติตาม
นโยบายการบริหารความเสี่ยงของประเทศคู่สัญญาของพนักงานที่เกี่ยวข้อง ในเรื่องวงเงินในการ
ให้สินเชื่อ ลงทุน และก่อภาระผูกพันที่เกี่ยวข้องกับความเสี่ยงของประเทศคู่สัญญาไว้โดยเฉพาะ
โดยสามารถติดตามการทำธุรกรรมให้อยู่ภายในวงเงินที่ธนาคารพาณิชย์กำหนดในแต่ละเดือน
แต่หากธนาคารพาณิชย์มีการให้สินเชื่อ ลงทุน หรือก่อภาระผูกพันในปริมาณมาก ควรจะมี
การติดตามให้มีความถี่ขึ้นตามความเหมาะสม
(1.3) ธนาคารพาณิชย์ควรมีการรวบรวมข้อมูลจากสถาบันจัดอันดับ
ความน่าเชื่อถือภายนอก รวมทั้งทบทวนและติดตามภาระหนี้ของประเทศคู่สัญญาเป็นระยะ ๆ
(1.4) ธนาคารพาณิชย์ควรมีการติดต่อระหว่างผู้บริหารระดับสูงและ
ผู้จัดการสาขาในต่างประเทศเป็นประจำ และควรมีแผนสำรองฉุกเฉินเพื่อรองรับกรณีที่ประเทศ
คู่สัญญาประสบปัญหาทางเศรษฐกิจ สังคม และการเมือง
(1.5) ธนาคารพาณิชย์ควรติดตามดูแลโครงสร้างและคุณภาพของ
พอร์ตสินเชื่อ และการทำธุรกรรมอื่นในประเทศคู่สัญญา เพื่อพิจารณาการกระจุกตัวในการทำ
ธุรกรรมแต่ละประเภท เช่น การให้สินเชื่อในภาคอุตสาหกรรมใดอุตสาหกรรมหนึ่งโดยเฉพาะ
(2) การรายงานข้อมูล
(2.1) ธนาคารพาณิชย์ควรมีระบบการเก็บรวบรวมปริมาณความเสี่ยง
และจัดประเภทความเสี่ยงของประเทศคู่สัญญาที่เชื่อถือได้
ทันเวลา
(2.2) ธนาคารพาณิชย์ควรมีระบบรายงานข้อมูลที่มีรายละเอียด
2 4
ที่เพียงพอ สามารถครอบคลุมการทำธุรกรรมที่เกี่ยวข้องกับความเสี่ยงของประเทศคู่สัญญาของ
ธนาคารพาณิชย์ในทุกด้าน และมีความถูกต้องเชื่อถือได้ ซึ่งจะทำให้ผู้บริหารระดับสูงของ
ธนาคารพาณิชย์ทราบฐานะความเสี่ยงของประเทศคู่สัญญาที่แท้จริง และสามารถทบทวนนโยบาย
การทำธุรกรรมที่เกี่ยวข้องกับแต่ละประเทศคู่สัญญารวมทั้งระบุข้อยกเว้นในการทำธุรกรรมได้
(2.3) ธนาคารพาณิชย์ควรมีการรายงานข้อมูลการทำธุรกรรมที่
เกี่ยวข้องกับความเสี่ยงของประเทศคู่สัญญาให้คณะกรรมการธนาคารพาณิชย์ทราบอย่างสม่ำเสมอ
หากระดับความเสี่ยงของประเทศคู่สัญญาอยู่ในระดับที่มีนัยสำคัญ ธนาคารพาณิชย์ควรจะต้องมี
การรายงานให้คณะกรรมการธนาคารพาณิชย์ทราบอย่างน้อยทุกไตรมาส และควรมีการเสนอ
รายงานที่มีความถี่ขึ้นหากการทำธุรกรรมที่เกี่ยวข้องกับประเทศคู่สัญญานั้นมีความเสี่ยงเพิ่มขึ้น
ซึ่งอาจส่งผลกระทบต่อฐานะและการดำเนินงานของธนาคารพาณิชย์
