(2) การควบคุมดูแลโดยผู้บริหารระดับสูง
(2.1) ควรกำหนดนโยบาย ขั้นตอนบริหารความเสี่ยง และการควบคุม
ภายในสำหรับการทำธุรกรรมที่เกี่ยวข้องกับความเสี่ยงของประเทศคู่สัญญา รวมทั้งวงเงินหรือ
เพดานสูงสุดในการทำธุรกรรมที่เกี่ยวข้องกับแต่ละประเทศให้มีความเหมาะสมกับฐานะและ
การดำเนินงานของธนาคารพาณิชย์ เพื่อเสนอคณะกรรมการธนาคารพาณิชย์พิจารณาอนุมัติ และ
(2.2) ควรจัดสรรทรัพยากรและบุคลากรเพื่อสนับสนุนระบบ
การบริหารความเสี่ยงของประเทศคู่สัญญาอย่างเพียงพอ รวมทั้งกำหนดผู้รับผิดชอบและผู้ที่มี
อำนาจอนุมัติในการทำธุรกรรมที่เกี่ยวข้องกับความเสี่ยงของประเทศคู่สัญญา โดยผู้ที่มีหน้าที่อนุมัติ
การทำธุรกรรมที่เกี่ยวข้องกับความเสี่ยงของประเทศคู่สัญญาควรมีความเป็นอิสระจากผู้ที่มีหน้าที่
ในการกำหนดวงเงินและติดตามกำกับดูแลการทำธุรกรรมที่เกี่ยวข้องกับแต่ละประเทศ
(2.3) ควรสื่อสารและเผยแพร่กลยุทธ์ นโยบาย แผนงาน ระเบียบ
ปฏิบัติต่าง ๆ ในการทำธุรกรรมที่เกี่ยวข้องกับความเสี่ยงของประเทศคู่สัญญาให้กับพนักงานที่มี
ส่วนเกี่ยวข้องทุกคนรับทราบและ ถือปฏิบัติโดยเคร่งครัด และจัดให้มีการฝึกอบรมให้ความรู้แก่
พนักงานที่เกี่ยวข้องอย่างเพียงพอและสม่ำเสมอ
นำมาถือปฏิบัติ
(2.4) ควรทบทวนนโยบายที่เกี่ยวข้องอย่างน้อยปีละ 1 ครั้ง และควรมี
การทบทวนทุกครั้งที่มีการเปลี่ยนแปลงกลยุทธ์และสภาพแวดล้อมที่มีนัยสำคัญ
4.2.2 นโยบายการบริหารความเสี่ยงของประเทศคู่สัญญา
(1) ธนาคารพาณิชย์ควรมีการกำหนดนโยบายที่ชัดเจน เป็นลายลักษณ์
อักษร และผ่านการอนุมัติจากคณะกรรมการธนาคารพาณิชย์ ซึ่งนโยบายดังกล่าวอาจเป็นส่วนหนึ่ง
ของนโยบายการบริหารความเสี่ยงด้านเครดิต เช่น การกำกับลูกหนี้รายใหญ่ การจัดชั้นและ
การกันเงินสำรอง เป็นต้น
(2) ธนาคารพาณิชย์ดวรกำาหนดนโยบายและขั้นตอนในการบริหาร
ความเสี่ยงของประเทศคู่สัญญาตามลักษณะ ปริมาณ และความซับซ้อนของธุรกรรม โดยคำนึงถึง
ความเสี่ยงที่อาจเกิดขึ้น ผลตอบแทนที่ธนาคารพาณิชย์คาดว่าจะได้รับความเพียงพอของเงินกองทุน
เงินสำรองที่จะรองรับความเสี่ยงที่อาจเกิดขึ้น และความพร้อมของระบบงานและบุคลากร โดยนโยบาย
และขั้นตอนในการบริหารความเสี่ยงควรครอบคลุมประเด็นดังต่อไปนี้
(2.1) การมอบหมายอำนาจหน้าที่และความรับผิดชอบในการบริหาร
