ย
4. เนื้อหา
4.1 ในแนวนโยบายฉบับนี้
“ความเสี่ยงของประเทศคู่สัญญา” (Country Risk) หมายความว่า ความเสี่ยงที่
เกิดจากความไม่แน่นอนของภาวะทางเศรษฐกิจ สังคม และการเมือง หรือปัจจัยภายนอกอื่น ๆ เช่น
ภัยธรรมชาติ ความไม่สงบทางสังคมหรือการเมืองของประเทศที่ธนาคารพาณิชย์มีการให้สินเชื่อ
ลงทุน หรือก่อภาระผูกพันแก่ผู้มีภูมิลำเนาในประเทศนั้น จนส่งผลกระทบต่อระดับความเสี่ยงหรือ
ความน่าเชื่อถือในการดำเนินธุรกิจในประเทศคู่สัญญา อาจทำให้ลูกหนี้หรือคู่สัญญาของธนาคาร
พาณิชย์ที่มีภูมิลำเนาในประเทศนั้น ๆ ไม่สามารถชำระหนี้หรือไม่ปฏิบัติตามสัญญา และอาจส่ง
ผลกระทบต่อฐานะและการดำเนินงานของธนาคารพาณิชย์ โดยความเสี่ยงของประเทศคู่สัญญา
ที่สำคัญมี 5 ประเภท ดังนี้
(1) ความเสี่ยงของภาครัฐบาล (Sovereign Risk) หมายความว่า ความเสี่ยงที่รัฐบาล
เป็นผู้กู้ยืมเงินหรือเป็นคู่สัญญาของธนาคารพาณิชย์ไม่สามารถหรือไม่ชำระหนี้ตามเงื่อนไขของ
สัญญา หรือปฏิเสธที่จะปฏิบัติตามสัญญาหรือพันธะที่ได้กำหนดไว้
เช่น นโยบายการพักชำระหนี
ไม่ว่าทั้งทางตรงและทางอ้อม
(2) ความเสี่ยงด้านการโอนเงินของคู่สัญญา (Transfer Risk) หมายความว่า ความเสี่ยง
ที่คู่สัญญาที่มีภูมิลำเนาในต่างประเทศ ไม่สามารถหาเงินตราต่างประเทศมาชำระหนี้ให้แก่ธนาคาร
พาณิชย์ตามสัญญาได้ เนื่องจากข้อจำกัดต่างๆ เช่น รัฐบาลของประเทศนั้น (Host Country) กำหนด
ข้อบังคับเกี่ยวกับการจำกัดการเข้าออกของเงินทุน หรือมีมาตรการควบคุมปริวรรตเงิน
เงินตรา
ต่างประเทศ (Foreign Exchange Control)
(3) ความเสี่ยงจากผลกระทบต่อเนื่อง (Contagion Risk) หมายความว่า ความเสี่ยง
ที่เกิดขึ้นเมื่อมีการเปลี่ยนแปลงของปัจจัยใดๆ ในประเทศหนึ่ง แล้วส่งผลกระทบต่อประเทศอื่น
ในภูมิภาคซึ่งมีบุคคลในประเทศนั้นเป็นคู่สัญญากับธนาคารพาณิชย์ เช่น การปรับลดอันดับ
ความน่าเชื่อถือของประเทศหนึ่ง ส่งผลทำให้การชำระหนี้ หรือการพิจารณาทำธุรกรรมกับคู่สัญญา
ที่ตั้งอยู่ในประเทศอื่นที่อยู่ในภูมิภาคเดียวกันได้รับผลกระทบไปด้วย เป็นต้น
(4) ความเสี่ยงด้านเศรษฐกิจมหภาค (Macroeconomic Risk) หมายความว่า ความเสี่ยง
จากการที่คู่สัญญาที่มีภูมิลำเนาในต่างประเทศของธนาคารพาณิชย์ไม่สามารถหรือไม่ชำระหนี้ตาม
สัญญาหรือไม่สามารถปฏิบัติตามพันธะได้ เนื่องจากได้รับผลกระทบจากการเปลี่ยนแปลงนโยบาย
