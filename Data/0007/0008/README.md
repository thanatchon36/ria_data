ความเสี่ยงที่อาจเกิดขึ้นกับธนาคารพาณิชย์ และสาขาของธนาคารพาณิชย์ ซึ่งต้องคำนึงถึงขนาด
และความซับซ้อนของการทําธุรกรรมของธนาคารพาณิชย์
(2.2) ธนาคารพาณิชย์ควรวัดความเสี่ยงตามประเทศที่เป็นภูมิลำเนา
ของลูกหนี้หรือคู่สัญญา
(2.3) ธนาคารพาณิชย์ควรมีระบบที่สามารถวัดภาระหนี้ของคู่สัญญา
ตามประเภทต่างๆ เช่น สัญญาอัตราแลกเปลี่ยน หรือสัญญาอัตราดอกเบี้ย และมีรายละเอียดเพียงพอ
สำหรับการวัดและวิเคราะห์ความเสี่ยงของการทำธุรกรรมที่เกี่ยวข้องกับแต่ละประเทศ เช่น ประเภท
ของผู้กู้ ภาระหนี้ หลักประกัน อายุที่เหลือของสัญญา เป็นต้น
(3) การจัดอันดับความเสี่ยง
(3.1) การจัดอันดับความเสี่ยงในการทําธุรกรรมที่เกี่ยวข้องกับ
แต่ละประเทศมี 2 วิธี คือ
(3.1.1) การจัดอันดับความเสี่ยงโดยสถาบันจัดอันดับ
ความน่าเชื่อถือภายนอก เช่น Standard & Poor’s (S&P) Moody's หรือ Fitch เป็นต้น ซึ่งสามารถ
แบ่งตามลักษณะของตราสารทางการเงิน เช่น ระยะสั้น และระยะยาว หรือตามลักษณะของคู่สัญญา
เช่น ประเทศ (Sovereign) และนิติบุคคล
บ
(3.1.2) การจัดอันดับความเสี่ยงโดยธนาคารพาณิชย์เอง ซึ่ง
เป็นการสรุปผลที่ได้จากการวิเคราะห์และการประเมินปัจจัยต่างๆ ที่แบ่งแยกตามภูมิภาค ประเทศ
ของคู่สัญญา ประเภทของธุรกรรม และสกุลเงิน ทั้งนี้ การจัดอันดับความเสี่ยงของธนาคารพาณิชย์
ที่ดี ควรสามารถแยกระดับความเสี่ยงได้อย่างชัดเจน และสามารถเทียบเคียงกับการจัดอันดับ
ความเสี่ยงโดยสถาบันจัดอันดับความน่าเชื่อถือภายนอกได้
(3.2) ธนาคารพาณิชย์ควรใช้การจัดอันดับความเสี่ยงโดยธนาคาร
พาณิชย์เองควบคู่กับการจัดอันดับความเสี่ยงโดยสถาบันจัดอันดับความน่าเชื่อถือภายนอก
(3.3) ธนาคารพาณิชย์ควรกําหนดวิธีการและปัจจัยในการจัดอันดับ
ความเสี่ยงของประเทศคู่สัญญาอย่างชัดเจน และควรมีบุคลากรที่มีความรู้ ความชำนาญ และมี
ความเป็นอิสระในการจัดอันดับความเสี่ยงของประเทศคู่สัญญาต่างหากจากผู้ที่ทำหน้าที่อนุมัติ
การทำธุรกรรมที่เกี่ยวข้องกับความเสี่ยงของประเทศคู่สัญญา
(3.4) ธนาคารพาณิชย์ควรมีการจัดอันดับความเสี่ยงของประเทศ
คู่สัญญาอย่างน้อยปีละ 1 ครั้ง และควรมีการทบทวนทุกครั้งเมื่อภาวะเศรษฐกิจ สังคม และการเมือง
ของประเทศนั้นๆ มีการเปลี่ยนแปลงอย่างมีนัยสำคัญ
