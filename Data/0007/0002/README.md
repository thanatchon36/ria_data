แนวนโยบายธนาคารแห่งประเทศไทย
เรื่อง แนวนโยบายการบริหารความเสี่ยงของประเทศคู่สัญญา
1. เหตุผลในการออกแนวนโยบาย
ด้วยปัจจุบันธนาคารพาณิชย์มีการให้สินเชื่อ ลงทุน หรือก่อภาระผูกพันแก่บุคคลที่มี
ภูมิลำเนาในต่างประเทศในปริมาณเพิ่มขึ้น มีสาขาในต่างประเทศและมีการทำธุรกรรมกับคู่สัญญา
ในต่างประเทศมากขึ้น ธนาคารแห่งประเทศไทยจึงเห็นควรกำหนดแนวนโยบายการบริหารความเสี่ยง
ของประเทศคู่สัญญา (Country Risk) เพื่อให้ธนาคารพาณิชย์มีระบบในการป้องกันความเสี่ยงของ
ประเทศคู่สัญญาและความเสียงจากการโอนเงินของคู่สัญญา รวมทั้งมีการกันเงินสำรองอย่างเพียงพอ
และเหมาะสม เพื่อรองรับผลกระทบที่อาจเกิดขึ้นจากการทำธุรกรรมดังกล่าว
ในการออกแนวนโยบายฉบับนี้มีสาระสำคัญของหลักเกณฑ์ไม่เปลี่ยนแปลงจาก
เว้นแต่มีข้อกําหนดเพิ่มเติมให้ธนาคารพาณิชย์พิจารณาถึงความเสี่ยงของประเทศ
หลักเกณฑ์เดิม
คู่สัญญาทางอ้อม (Indirect Country Risk) ด้วย เพื่อให้ธนาคารพาณิชย์มีการบริหารความเสี่ยง
ของประเทศคู่สัญญาที่สะท้อนความเสี่ยงที่แท้จริง ทั้งนี้ หากธนาคารพาณิชย์ใดยังไม่มีความพร้อม
ในการพิจารณาความเสี่ยงของประเทศคู่สัญญาทางอ้อม ธนาคารแห่งประเทศไทยให้เวลาธนาคาร
พาณิชย์นั้นในการปรับตัว 1 ปี นับจากวันที่แนวนโยบายฉบับนี้มีผลบังคับใช้เป็นต้นไป
2. ขอบเขตการบังคับใช้
แนวนโยบายฉบับนี้ให้ใช้บังคับกับธนาคารพาณิชย์ตามกฎหมายว่าด้วยธุรกิจสถาบัน
การเงินทุกธนาคารที่มีสาขาในต่างประเทศ หรือมีอัตราส่วนการให้สินเชื่อ ลงทุน หรือก่อภาระผูกพัน
ในต่างประเทศรวมทั้งสิ้นต่อเงินกองทุนตั้งแต่ร้อยละ 50 ของเงินกองทุนชั้นที่ 1 ของธนาคาร
พาณิชย์นั้นในกรณีของธนาคารพาณิชย์ที่จดทะเบียนในประเทศไทย และตั้งแต่ร้อยละ 50 ของ
สินทรัพย์ที่ต้องดารงตามมาตรา 32 แห่งพระราชบัญญัติธุรกิจสถาบันการเงิน พ.ศ. 2551 ในกรณี
ของสาขาของธนาคารพาณิชย์ต่างประเทศ
3. ประกาศและหนังสือเวียนที่ยกเลิก
ให้ยกเลิกหนังสือที่ ธปท.ฝนส.(21)ว.240/2549 ลงวันที่ 23 กุมภาพันธ์ 2549
เรื่อง แนวนโยบายการบริหารความเสี่ยงของประเทศคู่สัญญา
