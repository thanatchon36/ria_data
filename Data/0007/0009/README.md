(3.5) ธนาคารพาณิชย์ควรใช้การจัดอันดับความเสี่ยงในการพิจารณา
กำหนดวงเงินหรือเพดานสูงสุดในการทำธุรกรรมที่เกี่ยวข้องกับแต่ละประเทศที่เหมาะสม รวมถึง
พิจารณาการจัดชั้นและการกันเงินสำรองสำหรับการทำธุรกรรมที่เกี่ยวข้องกับแต่ละประเทศ
ให้สอดคล้องกันด้วย เช่น ถ้าธนาคารพาณิชย์จัดอันดับความเสี่ยงของประเทศใดในอันดับที่มี
ความเสี่ยงสูง ธนาคารพาณิชย์นั้นควรพิจารณาจัดชั้นและกันเงินสำรองสำหรับลูกหนี้ หรือคู่สัญญา
ที่มีภูมิลำเนาในประเทศนั้นในอัตราที่เข้มงวดกว่ากรณีปกติ
4.2.4 การควบคุมความเสี่ยง
(1) การกําหนดวงเงินหรือเพดานสูงสุดในการทําธุรกรรม
(1.1) ธนาคารพาณิชย์ควรมีระบบการกำหนดวงเงินหรือเพดานสูงสุด
ในการทำธุรกรรมที่เกี่ยวข้องกับแต่ละประเทศ ซึ่งวงเงินในการทำธุรกรรมที่เกี่ยวข้องกับแต่ละ
ประเทศ ควรได้รับอนุมัติจากคณะกรรมการธนาคารพาณิชย์ และมีการทบทวนวงเงินอย่างน้อย
ปีละ 1 ครั้ง หรือมากกว่านั้นตามขนาดและความซับซ้อนของธุรกรรม หรือเมื่อมีการเปลี่ยนแปลง
ภาวะเศรษฐกิจ สังคม และการเมืองของประเทศนั้น ๆ อย่างมีนัยสําคัญ
(1.2) ธนาคารพาณิชย์ควรกำหนดวงเงินในการทำธุรกรรมที่เกี่ยวข้อง
กับแต่ละประเทศให้สอดคล้องกับกลยุทธ์และนโยบายโดยรวมในการทําธุรกรรมของธนาคาร
พาณิชย์ ความเพียงพอของเงินกองทุนและเงินสำรองที่จะรองรับความเสี่ยงที่อาจเกิดขึ้น การจัด
อันดับความเสี่ยงในแต่ละประเทศ ระดับความเสี่ยงที่ธนาคารพาณิชย์ยอมรับได้ และโอกาสการทํา
ธุรกิจในแต่ละประเทศ
(1.3) ธนาคารพาณิชย์ควรกำหนดวงเงินในการทำธุรกรรมที่เกี่ยวข้อง
กับแต่ละประเทศในหลายระดับนอกเหนือจากในระดับรวม เช่น กำหนดวงเงินตามภูมิภาคที่ตั้งของ
คู่สัญญา ประเภทของธุรกิจ ประเภทของคู่สัญญา ประเภทของสกุลเงิน ประเภทของธุรกรรม และ
ประเภทของหลักประกัน
(1.4) ธนาคารพาณิชย์ควรทําหนดผู้รับผิดชอบในการกําหนดวงเงิน
ในการทำธุรกรรมที่เกี่ยวข้องกับแต่ละประเทศซึ่งควรมีความเป็นอิสระจากผู้ที่มีอำนาจอนุมัติ
ในการทำธุรกรรมที่เกี่ยวข้องกับความเสี่ยงของประเทศคู่สัญญา
(1.5) ธนาคารพาณิชย์ควรมีการชี้แจงวงเงินในการทำธุรกรรมที่
เกี่ยวข้องกับแต่ละประเทศให้กับพนักงานที่เกี่ยวข้องรับทราบและถือปฏิบัติโดยเคร่งครัด ซึ่งวงเงิน
ในการทำธุรกรรมอาจแบ่งแยกย่อยตามระดับการบริหารงานของธนาคารพาณิชย์ได้ เช่น วงเงินที่
ผู้จัดการสาขาในต่างประเทศสามารถทำธุรกรรมได้
