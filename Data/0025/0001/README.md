เรียน ผู้จัดการ
สถาบันการเงินตามกฎหมายว่าด้วยธุรกิจสถาบันการเงินทุกแห่ง
ที่ ธปท.ฝนส.(23)2.3/4/2558 เรื่อง การแก้ไขหลักเกณฑ์การนำหลักประกันประเภท
เงินฝากบุคคลที่ 3 มาหักออกจากมูลหนี้ก่อนการกันเงินสำรอง ปรับลดความเสี่ยง และคำนวณ
สินทรัพย์เสี่ยงด้านเครดิต
ตามที่ธนาคารแห่งประเทศไทย (ธปท.) ได้มีหนังสือเวียนที่ ธปท.ฝนส. (21)ว. 2578/2552
ลงวันที่ 28 ธันวาคม 2552 เรื่อง การนำหลักประกันประเภทเงินฝากบุคคลที่ 3 มาหักออกจากมูลหนี้ก่อน
การกันเงินสํารอง ปรับลดความเสี่ยง และคำนวณสินทรัพย์เสี่ยงด้านเครดิต โดยหนังสือเวียนดังกล่าวอนุญาตให้
สถาบันการเงินสามารถนำหลักประกันประเภทเงินฝากของบุคคลที่ไม่ใช่ลูกหนี้ชั้นต้น (เงินฝากบุคคลที่ 3)
ที่เปิดบัญชีไว้ที่สถาบันการเงินนั้น มาหักออกจากมูลหนี้ของลูกหนี้ชั้นต้นก่อนการกันเงินสำรอง และปรับลด
ความเสี่ยงได้ในอัตราร้อยละ 100 นั้น
เพื่อให้สอดคล้องกับพระราชบัญญัติแก้ไขเพิ่มเติมประมวลกฎหมายแพ่งและพาณิชย์ (ฉบับที่ 20)
พ.ศ. 2557 ที่ได้มีการปรับปรุงแก้ไขบทบัญญัติเกี่ยวกับค้ำประกัน ธปท. จึงขอยกเลิกหนังสือเวียนที่
ธปท.ฝนส.(21) 2578/2552 ดังกล่าว และให้สถาบันการเงินถือปฏิบัติตามข้อกำหนดในหนังสือเวียนฉบับนี้ ดังนี้
ธปท. อนุญาตให้สถาบันการเงินสามารถนำหลักประกันประเภทเงินฝากบุคคลที่ 3 ที่สถาบัน
การเงินนั้น มาหักออกจากมูลหนี้ก่อนการกันเงินสำรอง ปรับลดความเสี่ยง และคำนวณสินทรัพย์เสี่ยง
ด้านเครดิตได้ในอัตราร้อยละ 100 ตามหลักเกณฑ์ของประกาศที่เกี่ยวข้องได้ (รายชื่อตามเอกสารแนบ) ในกรณีที่
เจ้าของบัญชีเงินฝากที่เป็นบุคคลที่ 3 นั้น ได้มีการทำสัญญาตกลงผูกพันค้ำประกันหนี้ของลูกหนี้ และให้สิทธิแก่
สถาบันการเงินสามารถหักเงินฝากของบุคคลที่ 3 นั้นเพื่อชำระหนี้ได้
ทั้งนี้ สถาบันการเงินต้องปฏิบัติตามพระราชบัญญัติแก้ไขเพิ่มเติมประมวลกฎหมายแพ่ง
และพาณิชย์ในเรื่องที่เกี่ยวข้องด้วย
จึงเรียนมาเพื่อโปรดทราบและถือปฏิบัติ
สิ่งที่ส่งมาด้วย เอกสารแนบรายชื่อประกาศที่เกี่ยวข้อง
ฝ่ายนโยบายการก้ากับสถาบันการเงิน
โทรศัพท์ 0 2283 5313, 0 2283 5303
โทรสาร 0 2283 5938
ขอแสดงความนับถือ
คร
(นางฤชกร สิริโยธิน)
ผู้ช่วยผู้ว่าการ สายนโยบายสถาบันการเงิน
ผู้ว่าการ
แทน
