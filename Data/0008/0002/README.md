1. เหตุผลในการออกแนวปฏิบัติ
ในปัจจุบันการแข่งขันและสภาพแวดล้อมทางธุรกิจของธนาคารพาณิชย์
เปลี่ยนแปลงไปอย่างมาก ธนาคารพาณิชย์มีการปรับตัวเพื่อการแข่งขันในด้านต่าง ๆ เช่น
●
แนวปฏิบัติธนาคารแห่งประเทศไทย
เรื่อง การบริหารความเสี่ยงด้านปฏิบัติการ
●
การนำระบบเทคโนโลยีสารสนเทศมาใช้ในการดำเนินธุรกิจของธนาคารพาณิชย์
และการเพิ่มขึ้นของธุรกรรมทางการเงินผ่านสื่ออิเล็กทรอนิกส์
การทำธุรกรรมและการออกผลิตภัณฑ์ทางการเงินรูปแบบใหม่เพื่อตอบสนอง
ความต้องการของลูกค้า
การควบรวมกิจการของธนาคารพาณิชย์และกลุ่มธุรกิจ
การใช้บริการจากบุคคลภายนอก (Outsourcing) และการแต่งตั้งตัวแทน
ปฏิบัติงานแทน (Authorised Agents) ของธนาคารพาณิชย์ เป็นต้น
พัฒนาการเหล่านี้ส่งผลให้ความเสี่ยงด้านปฏิบัติการมีแนวโน้มเพิ่มสูงขึ้น ตลอดจน
โครงสร้างความเสี่ยงโดยรวมของธนาคารพาณิชย์ (Risk Profile) มีความซับซ้อนยิ่งขึ้น
เหตุการณ์ความเสียหายที่เกิดขึ้นในอดีตซึ่งส่งผลกระทบต่อความมั่นคงของธนาคาร
พาณิชย์ ตลอดจนการที่ The Bank for International Settlements (BIS) โดย Basel Committee on
Banking Supervision (BCBS) ได้เสนอให้ธนาคารพาณิชย์ต้องดำรงเงินกองทุนเพื่อรองรับ
ความเสี่ยงด้านปฏิบัติการตามแนวทาง The New Basel Capital Accord นั้น ชี้ให้เห็นถึงความสำคัญ
ของความเสี่ยงด้านปฏิบัติการและความจำเป็นที่ธนาคารพาณิชย์จะต้องมีระบบการบริหาร
ความเสี่ยงด้านปฏิบัติการได้เป็นอย่างดี ระบบการบริหารความเสี่ยงด้านปฏิบัติการที่มีประสิทธิภาพ
นอกจากจะช่วยป้องกันและลดความเสียหายที่อาจเกิดขึ้นกับธนาคารพาณิชย์ได้แล้ว ยังจะช่วยเพิ่ม
ประสิทธิภาพในการดำเนินงานและสร้างความเชื่อมั่นให้กับลูกค้า อันเป็นการเพิ่มมูลค่าให้กับ
องค์กรในระยะยาวอีกด้วย
