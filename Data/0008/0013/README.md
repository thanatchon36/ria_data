นอกจากนี้ ธนาคารพาณิชย์มีการใช้บริการจากผู้ให้บริการรายอื่น
(Outsourcing) หรือการแต่งตั้งตัวแทนปฏิบัติงานแทน (Authorised Agents) มากขึ้น เพื่อเพิ่ม
ประสิทธิภาพและลดค่าใช้จ่ายในการดำเนินการ ซึ่งธนาคารพาณิชย์ควรให้ความสนใจเป็นพิเศษ
เนื่องจากปัจจัยความเสี่ยงอยู่นอกเหนือการควบคุมของธนาคารพาณิชย์ ทั้งนี้ ธนาคารพาณิชย์
ควรจัดทำนโยบายเกี่ยวกับการบริหารความเสี่ยงที่เกิดจากการใช้บริการดังกล่าว โดยพิจารณาปัจจัย
ต่าง ๆ ดังต่อไปนี้
ประสิทธิภาพและความสามารถของผู้ให้บริการ
การบริการที่ผ่านมาของผู้ให้บริการ
ข้อตกลงการให้บริการมาตรฐานการบริการ (Service Level
Agreements) ซึ่งควรระบุความรับผิดชอบในการชดเชยความเสียหายที่อาจเกิดขึ้น เป็นต้น
●
●
แผนฉุกเฉินรองรับ โดยเฉพาะกับหน่วยงานสําคัญ เผื่อกรณี
ผู้ให้บริการไม่สามารถให้บริการต่อไปได้ ซึ่งอาจรวมถึงการหาผู้ให้บริการรายอื่นและค่าใช้จ่าย
ที่อาจเกิดขึ้น ทั้งนี้ การคัดเลือกผู้ให้บริการต้องกระทำอย่างโปร่งใส สอดคล้องกับแผนกลยุทธ์และ
โครงสร้างความเสี่ยงโดยรวมของธนาคารพาณิชย์
(5) การจัดเก็บข้อมูลและรายงานความเสี่ยงด้านปฏิบัติการ
ธนาคารพาณิชย์ควรดำเนินการให้มีการจัดเก็บและรายงานข้อมูล
ความเสียหายที่เกิดขึ้น (Loss data) อย่างเป็นระบบ เพื่อประโยชน์ในการบริหารความเสี่ยงของ
องค์กรรวมถึงการเตรียมการสร้างแบบจำลองทางสถิติเพื่อวัดระดับความเสี่ยงด้านปฏิบัติการต่อไป
Basel Committee on Banking Supervision (BCBS) ได้เสนอแนวทางการแบ่งสายธุรกิจ (Business
line) และประเภทเหตุการณ์ความเสียหาย (Loss event types) ไว้ ซึ่งหากธนาคารพาณิชย์มีแนวทาง
ในการเก็บข้อมูลในลักษณะอื่นต้องสามารถเชื่อมโยงกับแนวทางการเก็บข้อมูลที่เสนอโดย BCBS ได้
ในการเก็บข้อมูลความเสียหาย ธนาคารพาณิชย์ควรกำหนด
ความเสียหายขั้นต่ำ (Loss threshold) ให้เหมาะสมกับองค์กร โดยรายละเอียดของข้อมูลที่จัดเก็บ
ควรรวมถึง
●
●
วันที่เกิด และตรวจพบความเสียหาย
หน่วยงานที่เกิดความเสียหาย
ประเภทของเหตุการณ์ความเสียหาย
