ประโยชน์ส่วนตัว เช่น Insider trading เป็นต้น อาจส่งผลเสียหายทางการเงิน และชื่อเสียงของธนาคาร
พาณิชย์ได้
(2.2.3) ปัจจัยความเสี่ยงที่เกิดจากเหตุการณ์ภายนอกต่าง ๆ
• ผู้บริหารระดับสูงควรดำเนินการให้มั่นใจว่าใน
การตัดสินใจทางธุรกิจของธนาคารพาณิชย์ได้พิจารณาดูแลปัจจัยความเสี่ยงที่เกิดจากเหตุการณ์ภายนอก
อย่างรอบคอบ เช่น ภาวะการแข่งขัน สภาพเศรษฐกิจ ภัยธรรมชาติ ภัยจากการก่อการร้ายการฟอกเงิน
และกฎหมายต่าง ๆ ที่เกี่ยวข้อง เป็นต้น ทั้งนี้ ธนาคารพาณิชย์จะต้องมีการจัดทำแผนฉุกเฉิน หรือทำ
ประกันภัยเพื่อรองรับหรือลดความเสียหายที่อาจเกิดขึ้นจากปัจจัยซึ่งอยู่เหนือการควบคุมโดยตรงของ
ธนาคารพาณิชย์ ซึ่งแนวปฏิบัตินี้จะกล่าวในรายละเอียดต่อไป
อนึ่ง ผู้บริหารระดับสูงจะต้องให้ความสำคัญกับระบบงาน
กระบวนการปฏิบัติงาน ความพร้อมของบุคลากรและปัจจัยภายนอกอื่น ๆ โดยเฉพาะในกรณีที่มี
การออกผลิตภัณฑ์และบริการทางการเงินรูปแบบใหม่ การประกอบธุรกิจใหม่ที่ไม่ตรงกับกลยุทธ์
หลักของธนาคารพาณิชย์ หรือมีการนำระบบงานใหม่มาใช้ ต้องมั่นใจว่า มีการวิเคราะห์ระบุ
ประเมิน และป้องกันความเสี่ยง รวมทั้งการอนุมัติแผนการบริหารความเสี่ยงด้านปฏิบัติการ
ที่เกี่ยวข้องอย่างเหมาะสมแล้ว
4.2.2 ระบบบริหารความเสี่ยงด้านปฏิบัติการ
ระบบบริหารความเสี่ยงด้านปฏิบัติการที่ธนาคารพาณิชย์จึงดำเนินการ มี
ลักษณะและองค์ประกอบเช่นเดียวกับระบบการบริหารความเสี่ยงด้านอื่น ๆ กล่าวคือ ต้องมีระบบ
การระบุ ประเมิน ติดตาม ควบคุมหรือลดความเสี่ยง และระบบการจัดเก็บข้อมูลและรายงาน
ความเสี่ยงด้านปฏิบัติการ ทั้งนี้ ธนาคารพาณิชย์ต้องกำหนดและพัฒนาระบบการบริหารความเสี่ยง
ม
ด้านปฏิบัติการให้สอดคล้องเหมาะสมกับขนาดความซับซ้อนและความเสี่ยงของธนาคารพาณิชย์
เป็นสำคัญ
การพัฒนาระบบบริหารความเสี่ยงด้านปฏิบัติการของธนาคารพาณิชย์
ควรต้องพิจารณาแผนกลยุทธ์ แผนการตลาดและการขยายธุรกิจของธนาคารพาณิชย์ควบคู่กันด้วย
เพื่อให้มั่นใจว่าระบบสามารถรองรับการขยายตัวของธุรกิจธนาคารพาณิชย์และการเพิ่มขึ้นของ
ความเสี่ยงในอนาคตได้
