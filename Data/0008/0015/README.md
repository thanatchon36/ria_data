ซึ่งอยู่นอกเหนือการควบคุมของธนาคารพาณิชย์ เช่น ภัยธรรมชาติ การก่อการร้าย ปัญหาในระบบ
สาธารณูปโภค เป็นต้น เพื่อให้ธนาคารพาณิชย์สามารถดำเนินธุรกิจได้ตามปกติ
แผนฉุกเฉิน ประกอบด้วย
แผนรองรับการดำเนินธุรกิจอย่างต่อเนื่อง (Business Continuity
Plan) เป็นแผนงานที่เป็นลายลักษณ์อักษรที่กําหนดขั้นตอน และกระบวนการทํางานในการเรียกคืน
การดำเนินงานให้กลับสู่ภาวะปกติ เพื่อช่วยให้ธุรกิจสามารถดำเนินการได้อย่างต่อเนื่อง เมื่อเกิดเหตุ
หยุดชะงักการดำเนินงาน
แผนการฟื้นฟูการดำเนินงาน (Business Recovery Plan) เป็น
แผนงานหรือแนวทางในการซ่อมแซม สร้างขึ้นใหม่ของระบบงาน อาคารสถานที่ หรือระบบ
●
สาธารณูปโภคที่เสียหายให้กลับสู่สภาพที่สามารถใช้ดำเนินธุรกิจเป็นปกติได้
ธนาคารพาณิชย์ต้องมีการกำหนดแนวทางและขั้นตอนการจัดทำ
แผนฉุกเฉินให้ครอบคลุมทั้งองค์กร โดยพิจารณาปัจจัยที่จำเป็นต่อการดำเนินธุรกิจ เช่น
อาคารสถานที่ อุปกรณ์ ระบบปฏิบัติงาน ข้อมูลทั้งในรูปเอกสารและอิเล็กทรอนิกส์ ระบบ
สาธารณูปโภค ระบบเทคโนโลยีสารสนเทศ และที่สำคัญที่สุด คือ บุคลากรของธนาคารพาณิชย์
แผนฉุกเฉินที่ดีควรมีลักษณะที่สำคัญ ดังนี้
บ
มีการกำหนดความรับผิดชอบของผู้ดูแลแผนฉุกเฉินอย่างชัดเจน
มีการกําหนดระยะเวลาที่ระบบงานหรือหน่วยงานต่าง ๆ จะ
●
●
สามารถกลับคืนสู่สภาพการทํางานปกติได้ สำหรับหน่วยงานที่สำคัญและมีผลกระทบต่อสถาบัน
การเงินทั้งระบบ เช่น ระบบหักบัญชี ระบบการโอนและชำระเงินระหว่างธนาคาร ควรกำหนด
ระยะเวลาให้สามารถดำเนินธุรกิจได้ตามปกติอย่างรวดเร็ว
●
มีการประชาสัมพันธ์และฝึกอบรมให้ผู้ที่เกี่ยวข้องทุกคนทราบและ
เข้าใจขั้นตอนการปฏิบัติตามแผนฉุกเฉิน
มีการทดสอบแผนฉุกเฉินทั้งในระดับหน่วยงานและระดับองค์กร
อย่างสม่ำเสมอ รวมทั้งมีการทดสอบร่วมกับหน่วยงานภายนอกที่เกี่ยวข้องด้วย เช่น บริษัทสื่อสาร
โทรคมนาคม ผู้ให้บริการรายอื่น คู่ค้าสำคัญ เป็นต้น เพื่อให้มั่นใจว่าทุกฝ่ายที่เกี่ยวข้องสามารถปฏิบัติ
ตามแผนที่ได้วางไว้ รวมทั้งคุ้นเคยกับแผนและสถานที่ที่กำหนดไว้
