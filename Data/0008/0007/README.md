(2) บทบาทหน้าที่ของผู้บริหารระดับสูง
(2.1) ผู้บริหารระดับสูงนำกรอบนโยบายความเสี่ยงด้านปฏิบัติการมา
พัฒนาให้เกิดระเบียบ กฎเกณฑ์ หรือขั้นตอนการปฏิบัติงานในองค์กร และสื่อสารให้พนักงานทุกคน
ในองค์กรเข้าใจและตระหนักถึงความสำคัญและหน้าที่ความรับผิดชอบเกี่ยวกับความเสี่ยง
ด้านปฏิบัติการ ทั้งนี้ การสื่อสารข้อมูลจะช่วยเสริมสร้างให้เกิดความระมัดระวังและความเอาใจใส่
ในเรื่องการปฏิบัติงานต่าง ๆ เพิ่มมากขึ้น การสื่อสารข้อมูลอาจทำในรูปแบบจดหมายข่าว หรือ
หน่วยงานประชาสัมพันธ์ เป็นต้น นอกจากนี้ผู้บริหารระดับสูงต้องควบคุมดูแลให้มีการปฏิบัติตาม
นโยบาย ระเบียบ กฎเกณฑ์ และกระบวนการปฏิบัติงานที่กำหนดขึ้นอย่างเคร่งครัด
(2.2) กำหนดหน้าที่ความรับผิดชอบ และสายการรายงานในแต่ละ
หน่วยงานอย่างชัดเจน หัวหน้าหน่วยงานควรเป็นผู้รับผิดชอบต่อความเสี่ยงด้านปฏิบัติการใน
หน่วยงานนั้น เนื่องจากเป็นผู้รู้และเข้าใจความเสี่ยงที่มีอยู่ในหน่วยงานดีที่สุด ทั้งนี้ ผู้บริหาร
ระดับสูงควรดูแลควบคุมความเสี่ยงที่เกิดจากปัจจัยต่าง ๆ ที่สำคัญ ดังนี้
(2.2.1) ปัจจัยความเสี่ยงที่เกิดจากบุคลากร
• คัดเลือก อบรมและพัฒนาพนักงานให้มีคุณสมบัติ
ประสบการณ์และความสามารถเหมาะสมต่อการปฏิบัติงาน รวมถึงการจัดให้มีทรัพยากรใน
การปฏิบัติงานต่าง ๆ อย่างเพียงพอ
• ส่งเสริมให้พนักงานตระหนักถึงหน้าที่
ความรับผิดชอบของตนต่อการบริหารความเสี่ยงด้านปฏิบัติการขององค์กร รวมทั้งจริยธรรม
ในการปฏิบัติงาน โดยเฉพาะหน่วยงาน ที่ต้องอาศัยความน่าเชื่อถือของพนักงานในการปฏิบัติงาน
เช่น หน่วยงานที่ทําหน้าที่เกี่ยวกับการรักษาทรัพย์สินและเงินสดของธนาคารพาณิชย์
• นําหลักการควบคุมภายในมาใช้ เช่น การแบ่งแยก
หน้าที (Segregation of duties) การสอบยันการปฏิบัติงาน (Check and balance) ระบบการปฏิบัติงาน
โดย 2 ฝ่าย (Dual control) การยืนยันกระทบยอดอย่างสม่ำเสมอ (Regular verification and reconciliation)
และดูแลให้มีความขัดแย้งด้านผลประโยชน์ (Conflict of interest) น้อยที่สุด
• ดูแลนโยบายการกําหนดค่าตอบแทนให้เหมาะสม
เช่น ไม่กำหนดนโยบายการจ่ายค่าตอบแทนที่สัมพันธ์กับกำไรจากการดำเนินงานระยะสั้นเพียง
อย่างเดียว เพราะอาจส่งผลให้มีการปฏิบัติงานที่ไม่เป็นตามกฎระเบียบเพื่อบรรลุเป้าหมาย
การดำเนินงาน ในระยะสั้น
