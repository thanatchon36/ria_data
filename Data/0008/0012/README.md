(4) การควบคุมและลดความเสี่ยง (Risk Control / Mitigation)
ระบบการควบคุมภายในที่มีประสิทธิภาพเป็นกลไกสำคัญใน
การควบคุมและป้องกันความเสียหายที่อาจเกิดขึ้นได้ นอกจากการใช้ระบบการควบคุมภายในและ
การควบคุมความเสี่ยงที่กล่าวไว้ในบทบาทหน้าที่ของผู้บริหารระดับสูงแล้ว ธนาคารพาณิชย์ควร
จัดให้มีนโยบายและกระบวนการเพื่อลดความเสี่ยงอย่างชัดเจน พร้อมแนวทางในการดำเนินการ
ที่เหมาะสม เช่น กรณีที่ความเสี่ยงสูงเกินระดับที่กำหนดไว้ หน่วยงานต้องจัดให้มีการลดความเสี่ยง
ด้วยการเพิ่มการควบคุม หรือลดปริมาณธุรกรรมที่ทำลง ถ้าความเสี่ยงมีสูงเกินกว่าระดับที่ยอมรับได้
ธนาคารพาณิชย์อาจตัดสินใจหยุดการทำธุรกรรมนั้น นอกจากนี้ ยังอาจดำเนินการลดความเสียหาย
ที่อาจเกิดขึ้นด้วยการทำประกันภัย เป็นต้น
ปัจจุบัน การประกันภัยที่เกี่ยวโยงกับความเสียหายจากความเสี่ยง
ด้านปฏิบัติการ โดยตรงมีมากขึ้น ธนาคารพาณิชย์ที่ต้องการซื้อประกันประเภทนี้ควรคำนึงถึง
ฐานะทางการเงินและความมั่นคงของบริษัทประกันภัย
ระยะเวลาที่อาจใช้ในการเรียกค่าสินไหมทดแทน
เงื่อนไขและข้อยกเว้นของการจ่ายค่าสินไหมทดแทน เป็นต้น
●
●
●
ม
ทั้งนี้ ธนาคารพาณิชย์ควรตระหนักว่า การทำประกันภัยเป็นเพียง
การลดความเสียหายที่อาจเกิดขึ้นเท่านั้น ไม่ใช่การลดโอกาสที่เหตุการณ์ความเสียหายจะเกิดขึ้น
ม
นอกจากนี้ การทําประกันภัยส่งผลให้ลักษณะโครงสร้างความเสี่ยงของธนาคารพาณิชย์เปลี่ยนไปเป็น
ความเสี่ยงด้านกฎหมาย หรือความเสี่ยงจากคู่สัญญาขึ้นแทน ทั้งนี้ หากเป็นการทำประกันภัยกับ
บริษัทประกันภัยภายในกลุ่มธุรกิจของธนาคารพาณิชย์ ธนาคารพาณิชย์ควรดำเนินการให้มั่นใจว่ามี
การถ่ายโอนความเสี่ยงออกจากกลุ่มจนอยู่ในระดับที่ยอมรับได้แล้ว
การนําระบบเทคโนโลยีสารสนเทศหรือระบบปฏิบัติงานอัตโนมัติมา
ใช้ในการดำเนินธุรกิจแทนการปฏิบัติงานของพนักงานเพื่อเพิ่มประสิทธิภาพในการดำเนินงานและ
ลดความเสี่ยงที่เกิดจากความผิดพลาดของพนักงาน ส่งผลให้ความเสี่ยงของธนาคารพาณิชย์
เปลี่ยนแปลงไป ธนาคารพาณิชย์จึงควรพิจารณาความเชื่อมโยงระหว่างระบบงานต่าง ๆ ทั้งภายใน
และภายนอกองค์กรด้วย นอกจากนี้ ยังต้องมีการติดตั้งระบบป้องกันและควบคุมการแพร่กระจาย
ของไวรัสคอมพิวเตอร์ และระบบป้องกันการเจาะข้อมูลโดยบุคคลภายนอกอย่างรัดกุมเพื่อรักษา
ความปลอดภัยของระบบเทคโนโลยีสารสนเทศ
