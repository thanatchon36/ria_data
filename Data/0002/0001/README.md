1. เหตุผลในการออกประกาศ
ในอดีต สถาบันการเงินได้มีการลงทุนในกิจการต่างๆ หลากหลาย ทั้งกิจการที่สถาบัน
การเงินเข้าไปลงทุนด้วยตนเองและลงทุนร่วมกับกรรมการ ผู้บริหารระดับสูงของสถาบันการเงิน
และผู้ที่เกี่ยวข้องกับบุคคลเหล่านั้น รวมทั้งมีการให้สินเชื่อแก่กิจการที่กล่าว ผู้ถือหุ้น และผู้บริหาร
ระดับสูงในปริมาณสูงโดยไม่ได้มีกระบวนการพิจารณาสินเชื่อที่รัดกุมเหมาะสม หรือให้สินเชื่อใน
ลักษณะเอื้อประโยชน์แก่กิจการเหล่านี้ ส่งผลให้สถาบันการเงินได้รับความเสียหายจากการให้
สินเชื่อนั้น ธนาคารแห่งประเทศไทยจึงได้กำหนดหลักเกณฑ์การกำกับดูแลการให้สินเชื่อหรือลงทุน
ในกิจการที่มีผลประโยชน์เกี่ยวข้อง และการให้สินเชื่อแก่ผู้ถือหุ้นของสถาบันการเงิน ตั้งแต่ปี 2544
เป็นต้นมา โดยกำหนดอัตราส่วนและแนวทางการกำกับดูแลให้แก่ธนาคารพาณิชย์ บริษัทเงินทุน
และบริษัทเครดิตฟองซิเอร์ ซึ่งเดิมการกำหนดหลักเกณฑ์ของธนาคารพาณิชย์และบริษัทเงินทุน
ในบางส่วนยังมีความแตกต่างกันอยู่ อันเนื่องมาจากขอบเขตการประกอบธุรกิจ การออกประกาศ
ในครั้งนี้เป็นการรวบรวมประกาศธนาคารแห่งประเทศไทยซึ่งเกี่ยวข้องกันมาไว้ในฉบับเดียวกัน
โดยสาระสำคัญส่วนใหญ่ไม่มีการเปลี่ยนแปลงไปจากเดิม การดำเนินการครั้งนี้ จึงเป็นการปรับปรุง
เพื่อให้สอดคล้องกับวัตถุประสงค์หลัก 3 ประการ กล่าวคือ
ประการที่ 1 ธนาคารแห่งประเทศไทยได้มีการกำหนดหลักเกณฑ์การกำกับแบบ
รวมกลุ่มเมื่อพระราชบัญญัติธุรกิจสถาบันการเงิน พ.ศ. 2551 มีผลใช้บังคับ การกำกับดูแลกลุ่มธุรกิจ
ทางการเงินที่ได้รับการอนุมัติในการจัดตั้งกลุ่มธุรกิจทางการเงินจากธนาคารแห่งประเทศไทย ซึ่งเดิม
อยู่ภายใต้เกณฑ์การกำกับในเรื่องนี้จะถูกแยกออกไปกำกับดูแลตามเกณฑ์กำกับแบบรวมกลุ่ม
คงเหลือเพียงผู้ถือหุ้นรายใหญ่ หรือกิจการที่มีผลประโยชน์เกี่ยวข้องที่เป็นธุรกิจนอกกลุ่ม
ประการที่ 2 เพื่อให้การกำกับดูแลสามารถรองรับความเสี่ยงจากการทำธุรกรรมของ
สถาบันการเงินที่ให้แก่ผู้ถือหุ้นรายใหญ่ หรือแก่กิจการที่มีผลประโยชน์เกี่ยวข้องของสถาบันการเงิน
ได้จริง จึงได้ขยายขอบเขตการกํากับดูแลโดยนับรวมการทำธุรกรรมทุกประเภทในการคำนวณ
