(4) ให้สถาบันการเงินจําหน่ายอสังหาริมทรัพย์ตามข้อ 5.2.2 (2.2) ให้หมด
ภายใน 5 ปีนับแต่วันที่ย้ายไปเปิดดำเนินการ ณ สํานักงานสาขาแห่งใหม่ หรือสํานักงานสาขาถาวร
วันที่แจ้งยกเลิกการปิดสาขา หรือวันที่ครบกำหนดระยะเวลาการเปิดสาขาตามที่ได้รับอนุญาต วันที่ปิด
ดำเนินการสำนักงานสาขา หรือวันที่เลิกใช้ประโยชน์ในสถานที่สำหรับพนักงานหรือลูกจ้าง แล้วแต่กรณี
ดังต่อไปนี้
5.2.4 การผ่อนผันระยะเวลาการถือครอง
หากสถาบันการเงินไม่สามารถจำหน่ายอสังหาริมทรัพย์รอการขายได้หมด
ภายในระยะเวลาที่กําหนดตามข้อ 5.2.3 ธนาคารแห่งประเทศไทยผ่อนผันให้สถาบันการเงิน ถือครอง
อสังหาริมทรัพย์ดังกล่าวต่อไปได้อีก 5 ปีนับแต่ระยะเวลาที่ครบกําหนดดังกล่าว เฉพาะกรณี
(1) สถาบันการเงินที่มีอัตราส่วนอสังหาริมทรัพย์รอการขายที่ถือครองมา
เกินกว่าระยะเวลาที่กำหนดตามข้อ 5.2.3 ข้างต้นแล้วแต่กรณี ไม่เกินร้อยละ 10 ของเงินกองทุน ทั้งนี้
อัตราส่วนดังกล่าวคำนวณจากข้อมูลการถือครองอสังหาริมทรัพย์รอการขายและเงินกองทุน
วันสิ้นปีก่อนหน้าปีปัจจุบัน โดยมีแนวทางการคำนวณดังนี้
ณ
(1.1) มูลค่าอสังหาริมทรัพย์รอการขายที่นำมาคำนวณ ให้ใช้มูลค่าที่ได้
จากการประเมินราคาหรือราคาตามบัญชีของอสังหาริมทรัพย์รอการขายนั้น แล้วแต่มูลค่าใดจะต่ำกว่า
(1.2) มูลค่าอสังหาริมทรัพย์รอการขายในการคำนวณอัตราส่วน
ดังกล่าว ให้รวมอสังหาริมทรัพย์รอการขายซึ่งบริษัทบริหารสินทรัพย์ที่มีสถาบันการเงินดังกล่าวเป็น
บริษัทแม่ถือครองเกินกว่าระยะเวลาที่กําหนดตามประกาศธนาคารแห่งประเทศไทยว่าด้วยการกําหนด
สินทรัพย์ด้อยคุณภาพและหลักเกณฑ์ที่บริษัทบริหารสินทรัพย์ต้องถือปฏิบัติ
(2) สถาบันการเงินที่มีอัตราส่วนอสังหาริมทรัพย์รอการขายต่อเงินกองทุน
สูงกว่าที่กำหนดตามข้อ (1) ธนาคารแห่งประเทศไทยจะผ่อนผันระยะเวลาการถือครองอสังหาริมทรัพย์
รอการขาย เฉพาะกรณีที่สถาบันการเงินสามารถกันเงินสํารองสําหรับอสังหาริมทรัพย์ดังกล่าว ณ
วันสิ้นงวดการบัญชี ในแต่ละช่วงเวลาตามอัตราดังนี้
(2.1) ร้อยละ 0 ของมูลค่าที่ได้จากการประเมินราคาหรือราคาตามบัญชี
ของอสังหาริมทรัพย์ แล้วแต่มูลค่าใดจะต่ำกว่า ภายในปีที่ 1 ของระยะเวลาการถือครองเพื่อการ
กันเงินสํารอง
(2.2) ร้อยละ 20 ของมูลค่าที่ได้จากการประเมินราคาหรือราคาตาม
บัญชีของอสังหาริมทรัพย์ แล้วแต่มูลค่าใดจะต่ำกว่า ภายในปีที่ 2 ของระยะเวลาการถือครองเพื่อ
การกันเงินสํารอง
