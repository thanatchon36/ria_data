1. เหตุผลในการออกประกาศ
ประกาศธนาคารแห่งประเทศไทย
ที่ สนส. 22/2552
เรือง อสังหาริมทรัพย์รอการขาย
ในการดำเนินธุรกิจสถาบันการเงินนั้น สถาบันการเงินอาจมีความจำเป็นที่จะต้อง
ถือครองอสังหาริมทรัพย์ในกรณีที่ลูกหนี้ไม่สามารถชำระหนี้ได้ตามสัญญา ไม่ว่าจะเป็นการได้มา
จากการรับชำระหนี้ การประกันการให้สินเชื่อ หรือการซื้ออสังหาริมทรัพย์ที่สถาบันการเงินนั้น
รับจำนองไว้จากการขายทอดตลาดโดยคำสั่งศาลหรือเจ้าพนักงานพิทักษ์ทรัพย์ และด้วยเหตุที่ทรัพย์
ดังกล่าวมิใช่สินทรัพย์ทางการเงินและมีสภาพคล่อง ประกอบกับเหตุผลที่ว่าการถือครอง
ทรัพย์สินเหล่านั้นมิใช่ธุรกิจหลักของสถาบันการเงิน พระราชบัญญัติธุรกิจสถาบันการเงินจึงจำกัด
ระยะเวลาการถือครองทรัพย์สินที่ได้มาจากการชำระหนี้ โดยกำหนดให้สถาบันการเงินจำหน่าย
ออกไปภายใน 5 ปี นับแต่วันทีอสังหาริมทรัพย์นั้นตกเป็นของสถาบันการเงิน เว้นแต่ธนาคารแห่ง
ประเทศไทยจะกำหนดเป็นอย่างอื่นเนื่องจากมีเหตุอันจำเป็น
ส์
การปรับปรุงประกาศในครั้งนี้ เนื่องจากผลกระทบจากสภาวะเศรษฐกิจในปัจจุบัน
อันเป็นอุปสรรคต่อการปล่อยสินเชื่อและการปรับโครงสร้างหนี้ของสถาบันการเงิน และเพื่อให้
ส่งผลดีต่อสถาบันการเงินในระยะยาว โดยการกระตุ้นให้สถาบันการเงินพยายามลดอสังหาริมทรัพย์
รอการขายลงในระดับที่เหมาะสมเมื่อเทียบกับเงินกองทุนของสถาบันการเงิน อีกทั้ง ได้ปรับปรุง
อัตราการกันเงินสำรองโดยคำนึงถึงความเสียหายในการจำหน่ายอสังหาริมทรัพย์รอการขายที่
สมเหตุสมผลและระมัดระวังมากขึ้น และขยายระยะเวลาการถือครองเพิ่มเติมเพื่อรองรับความยากง่าย
ในการจำหน่ายทรัพย์ดังกล่าว ทั้งนี้ ได้กำหนดให้อสังหาริมทรัพย์รอการขายซึ่งเดิมสถาบันการเงิน
ใช้เป็นสถานที่สําหรับดำเนินธุรกิจหรือสำหรับพนักงานและลูกจ้างของสถาบันการเงิน และปัจจุบัน
มิได้ใช้ประโยชน์ตามวัตถุประสงค์ดังกล่าวแล้ว ถือปฏิบัติตามหลักเกณฑ์เดียวกันกับการถือครอง
อสังหาริมทรัพย์รอการขายที่ได้มาจากการชำระหนี้ด้วย เพื่อให้หลักเกณฑ์การปฏิบัติสำหรับทั้ง 2
กรณีดังกล่าวเป็นไปในแนวทางเดียวกัน และเพื่อให้หลักเกณฑ์ของประกาศฉบับนี้มีความต่อเนื่อง
กับประกาศฉบับเดิมที่กำหนดให้มีการกันเงินสำรองในปีที่ 1 และปีที่ 2 หลังจากที่ครบกำหนด
ระยะเวลาการถือครองแล้ว จึงได้กำหนดให้ประกาศฉบับนี้มีผลบังคับใช้ย้อนหลังตั้งแต่วันที่
