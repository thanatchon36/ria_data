เรียน ผู้จัดการ
สถาบันการเงินตามกฎหมายว่าด้วยธุรกิจสถาบันการเงินทุกแห่ง
ที่ ธปท. ฝนส. (21) 2.56/2552 เรื่อง นำส่งประกาศธนาคารแห่งประเทศไทย เรื่อง
อสังหาริมทรัพย์รอการขาย และเรื่อง หลักเกณฑ์การซื้อหรือมีไว้ซึ่งอสังหาริมทรัพย์เพื่อ
เป็นสถานที่สำหรับประกอบธุรกิจ หรือสำหรับพนักงานและลูกจ้างของสถาบันการเงิน
ธนาคารแห่งประเทศไทย (ธปท.) ขอนำส่งประกาศ ธปท. จำนวน 2 ฉบับ เรื่อง
อสังหาริมทรัพย์รอการขาย และเรื่อง หลักเกณฑ์การซื้อหรือมีไว้ซึ่งอสังหาริมทรัพย์เพื่อเป็นสถานที่
สำหรับประกอบธุรกิจ หรือสำหรับพนักงานและลูกจ้างของสถาบันการเงิน ลงวันที่ 11 ธันวาคม 2552
ซึ่งได้ลงประกาศในราชกิจจานุเบกษา ฉบับประกาศและงานทั่วไป เล่ม 126 ตอนพิเศษ 188 ลงวันที่
29 ธันวาคม 2552 แล้ว โดยจะมีผลบังคับใช้ตั้งแต่วันที่ 1 มกราคม 2552 เป็นต้นมา
ธปท. ได้ปรับปรุงประกาศข้างต้น เพื่อบรรเทาผลกระทบอันเป็นอุปสรรคต่อการ
ปล่อยสินเชื่อและการปรับโครงสร้างหนี้ของสถาบันการเงินจากสภาวะเศรษฐกิจในปัจจุบัน และ
เพื่อให้ส่งผลดีต่อสถาบันการเงินในระยะยาว โดยสาระสำคัญของประกาศที่ปรับปรุง คือ
1. ขยายการผ่อนผันระยะเวลาการถือครองเพิ่มเติมโดยสถาบันการเงินสามารถ
ถือครองอสังหาริมทรัพย์รอการขายได้อีก 5 ปีนับจากระยะเวลาที่กําหนด
2. ให้สถาบันการเงินกันเงินสำรองตามอัตราที่ทําหนดสําหรับการถือครอง
อสังหาริมทรัพย์รอการขายในช่วงระยะเวลาการผ่อนผันข้างต้น หากสถาบันการเงินมีปริมาณ
อสังหาริมทรัพย์ดังกล่าวเกินกว่าร้อยละ 10 ของเงินกองทุนของสถาบันการเงิน ทั้งนี้ ให้รวมจำนวน
ที่ถือครองโดยบริษัทบริหารสินทรัพย์ที่เป็นบริษัทลูกของสถาบันการเงินนั้น ๆ ด้วย
นอกจากนี้ ธปท. กําหนดให้สถาบันการเงินที่คาดว่าจะมีอัตราส่วนการถือครอง
อสังหาริมทรัพย์รอการขายเกินกว่าร้อยละ 10 ของเงินกองทุน จัดทําหนังสือแสดงเจตจํานงค์
(LOI: Letter of Intent) มายังสายกำกับสถาบันการเงิน ธปท. ภายในไตรมาสสองของปี 2553
โดยมีสาระสำคัญดังต่อไปนี้
