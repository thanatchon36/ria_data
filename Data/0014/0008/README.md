(2.3) ร้อยละ 40 ของมูลค่าที่ได้จากการประเมินราคาหรือราคาตาม
บัญชีของอสังหาริมทรัพย์ แล้วแต่มูลค่าใดจะต่ำกว่า ภายในปีที่ 3 ของระยะเวลาการถือครองเพื่อ
การกันเงินสํารอง
(2.4) ร้อยละ 55 ของมูลค่าที่ได้จากการประเมินราคาหรือราคาตาม
บัญชีของอสังหาริมทรัพย์ แล้วแต่มูลค่าใดจะต่ำกว่า ภายในปีที่ 4 ของระยะเวลาการถือครองเพื่อ
การกันเงินสำรอง
(2.5) ร้อยละ 70 ของมูลค่าที่ได้จากการประเมินราคาหรือราคาตามบัญชี
ของอสังหาริมทรัพย์ แล้วแต่มูลค่าใดจะต่ำกว่า ภายในปีที่ 5 ของระยะเวลาการถือครองเพื่อการกัน
เงินสํารอง
ทั้งนี้ การเริ่มนับระยะเวลาการถือครองเพื่อการกันเงินสำรองสำหรับ
อสังหาริมทรัพย์รอการขายที่ถือครองเกินกว่าระยะเวลาที่กำหนดตามข้อ 5.2.3 ให้เริ่มนับเมื่อ
สถาบันการเงินไม่สามารถดำรงอัตราส่วนอสังหาริมทรัพย์รอการขายที่ถือครองมาเกินกว่าระยะเวลา
ที่กำหนดตามข้อ 5.2.3 ต่อเงินกองทุนได้ตามข้อ 5.2.4 (1)
(3) ในกรณีที่จํานวนเงินสำรองที่สถาบันการเงินคำนวณได้ตาม (2)
ข้างต้น มีจํานวนต่ำกว่าการกันเงินสํารองที่สถาบันการเงินได้กันไว้แล้วตามประกาศธนาคารแห่ง
ประเทศไทยที่ สนส. 32/2551 เรื่อง อสังหาริมทรัพย์รอการขายที่ได้มาจากการชำระหนี้ ลงวันที่
3 สิงหาคม 2551 หรือตามประกาศธนาคารแห่งประเทศไทยที่ สนส. 44/2551 เรื่อง หลักเกณฑ์การ
ซื้อหรือมีไว้ซึ่งอสังหาริมทรัพย์เพื่อเป็นสถานที่สำหรับประกอบธุรกิจ หรือสำหรับพนักงานและ
ลูกจ้างของธนาคารพาณิชย์ ลงวันที่ 3 สิงหาคม 2551 ห้ามสถาบันการเงินโอนเงินสํารองส่วนเกิน
ดังกล่าวเป็นรายได้ โดยให้คงเงินสำรองดังกล่าวไว้ในบัญชีต่อไป ทั้งนี้ สถาบันการเงินสามารถนำ
เงินสํารองดังกล่าวมาใช้กับการกันเงินสำรองตามประกาศฉบับนี้ได้
(4) เมื่อพ้นระยะเวลาผ่อนผันการถือครองอสังหาริมทรัพย์รอการขาย
ข้างต้นแล้ว หากสถาบันการเงินไม่สามารถจําหน่ายอสังหาริมทรัพย์รอการขายดังกล่าวได้
ธนาคารแห่งประเทศไทยจะดำเนินการเปรียบเทียบปรับหรือดำเนินการอื่นใดตามกฎหมายต่อไป
ซึ่งในกรณีดังกล่าว สถาบันการเงินไม่ต้องมีการกันเงินสำรองตาม (2) ข้างต้นอีก
(5) การถือครองอสังหาริมทรัพย์รอการขายในปี 2552 จะไม่นับรวมเป็น
ระยะเวลาการถือครองตามข้อ 5.2.3 และ 5.2.4 อีกทั้ง ไม่ต้องมีการกันเงินสำรองตาม (2) ข้างต้น
สําหรับการถือครองอสังหาริมทรัพย์รอการขายในปี 2552 ดังกล่าว ทั้งนี้ ให้สถาบันการเงินเริ่ม
