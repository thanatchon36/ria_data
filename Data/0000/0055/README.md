มาตรฐานขั้นต่ำการควบคุมภายในและการรักษาความปลอดภัยเกี่ยวกับ
การประมวลผลข้อมูลด้วยระบบคอมพิวเตอร์
เอกสารแนบ 5
ในปัจจุบันบริษัทเงินทุนและบริษัทเครดิตฟองซิเอร์ได้นำคอมพิวเตอร์มาใช้ในการ
ประมวลผลข้อมูลธุรกิจการเงินหรือใช้เป็นเครื่องมือสำคัญในการให้บริการทางการเงินใหม่ ๆ ซึ่ง
อาจก่อให้เกิดความเสี่ยงและความเสียหายแก่การดำเนินธุรกิจของบริษัทเงินทุนและบริษัท
๕
เนื้อหา
เครดิตฟองซิเอร์ได้ หากมิได้มีการตระเตรียมในการควบคุมและตรวจสอบไว้ล่วงหน้าอย่างมี
ประสิทธิภาพเพียงพอ อาทิเช่น รายการทางการเงินผิดพลาด การตัดสินใจผิดพลาด การทุจริต หรือ
ธุรกิจหยุดชะงัก บริษัทเงินทุนและบริษัทเครดิตฟองซิเอร์จึงควรมีการบริหารและการควบคุมงาน
ด้านคอมพิวเตอร์ อย่างมีระบบและมีประสิทธิภาพ ให้เหมาะสมตามสภาพแวดล้อมที่ได้
เปลี่ยนแปลงไปในการประมวลผลข้อมูลด้วยคอมพิวเตอร์
ธนาคารแห่งประเทศไทยจึงกำหนดมาตรฐานขั้นต่ำในการควบคุมภายในและการ
รักษาความปลอดภัย เกี่ยวกับการประมวลผลข้อมูลด้วยระบบคอมพิวเตอร์ เพื่อให้บริษัทเงินทุนและ
บริษัทเครดิตฟองซิเอร์ได้ใช้เป็นแนวปฏิบัติและสามารถปรับใช้ให้เหมาะสมกับสภาพโครงสร้าง
ธุรกิจและสิ่งแวดล้อม อันจะช่วยป้องกันหรือบรรเทาความเสียหายที่อาจเกิดขึ้นจากการนำ
คอมพิวเตอร์มาใช้ในการประมวลผลข้อมูลให้มีความปลอดภัยและมั่นคงอย่างเพียงพอได้ตาม
สมควร ทั้งนี้ บริษัทเงินทุนและบริษัทเครดิตฟองซิเอร์ ที่มีแนวทางการควบคุมงานด้าน
คอมพิวเตอร์แล้ว มาตรฐานขั้นต่ำในการควบคุมภายในฯ ตามเอกสารแนบนี้จะทำให้บริษัทเงินทุน
และบริษัทเครดิตฟองซิเอร์สามารถเปรียบเทียบแนวทางการปฏิบัติที่ถูกต้องและเหมาะสมได้
1. ในเอกสารแนบนี้
“บริษัท” หมายความว่า บริษัทเงินทุนและบริษัทเครดิตฟองซิเอร์ ตามมาตรา 4
แห่งพระราชบัญญัติธุรกิจสถาบันการเงิน พ.ศ. 2551
2. การนำระบบคอมพิวเตอร์มาใช้ในการประกอบธุรกิจและการประมวลผลข้อมูล
ของบริษัท อาจก่อให้เกิดความเสียหายที่จะกระทบการดำเนินงานและความมั่นคงของบริษัทได้ อัน
เนื่องจากสาเหตุที่สำคัญ 4 ประการ ได้แก่
