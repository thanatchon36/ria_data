“บริการการเงิน” หมายถึง ธุรกรรมทางการเงินและธุรกรรมที่เกี่ยวข้องที่บริษัท
ได้รับอนุญาตให้ดำเนินการได้ เช่น การแสดงข้อมูลในบัญชีของลูกค้าผู้ใช้บริการ การร้องขอ
ตรวจสอบ ยืนยัน เปลี่ยนแปลง แก้ไขข้อมูลของลูกค้าผู้ใช้บริการ การรับส่งคำสั่งหรือข้อมูลกับ
ลูกค้าผู้ใช้บริการเพื่อประโยชน์ในการให้บริการและการทำธุรกรรมทางการเงิน เป็นต้น
“สื่ออิเล็กทรอนิกส์” หมายถึง อุปกรณ์หรือเครื่องมือที่บริษัทใช้เป็นช่องทางใน
การให้บริการการเงินทางอิเล็กทรอนิกส์ เช่น สื่อบันทึกข้อมูล อุปกรณ์สื่อสาร เครื่องคอมพิวเตอร์
และเครือข่ายรูปแบบต่าง ๆ เป็นต้น
“ระบบให้บริการ” หมายถึง ระบบเทคโนโลยีสารสนเทศและระบบเทคโนโลยี
อื่น ๆ ที่เกี่ยวข้องกับการให้บริการการเงินทางอิเล็กทรอนิกส์ เช่น ระบบฐานข้อมูล (Database
System) โปรแกรมระบบงาน (Applications) ระบบปฏิบัติการ (Operating System) ระบบเครือข่าย
(Network System) เป็นต้น
“เทคโนโลยีรักษาความปลอดภัย” หมายถึง เทคนิค เครื่องมือทางคอมพิวเตอร์
หรือเครื่องมือทางอิเล็กทรอนิกส์ต่างๆ ที่บริษัทใช้ในการรักษาความปลอดภัยการให้บริการการเงิน
ทางอิเล็กทรอนิกส์
2.2 หลักการ
2.2.1 แนวปฏิบัติฉบับนี้มุ่งเน้นการรักษาความปลอดภัยของการให้บริการ
การเงินผ่านเครือข่ายสาธารณะ (Public Network) เช่น เครือข่ายอินเทอร์เน็ต (Internet) และ
เครือข่ายการสื่อสารแบบไร้สาย (Wireless Communication Network) ซึ่งต้องมีการเชื่อมต่อกับ
เครือข่ายภายใน (Internal Network) ของบริษัท จึงมีโอกาสสูงที่จะเกิดภัยคุกคามในรูปแบบต่างๆ
โดยเฉพาะจากผู้บุกรุกซึ่งสามารถสร้างความเสียหายต่อบริษัทได้
2.2.2 บริษัทที่ใช้บริการเครือข่ายสาธารณะเพียงเพื่อเผยแพร่ข้อมูลข่าวสารทาง
ธุรกิจ (Informational Website) ก็ให้พิจารณาประยุกต์ใช้หลักการของแนวปฏิบัตินี้ในการจัด
มาตรการรักษาความปลอดภัยที่เหมาะสม เพื่อป้องกันการลักลอบเข้าแก้ไขหรือเปลี่ยนแปลงข้อมูล
ที่เผยแพร่ ซึ่งจะมีผลกับชื่อเสียงของบริษัทและอาจมีผลกระทบต่อความเชื่อมั่นของลูกค้าต่อการ
ให้บริการของบริษัทในอนาคต หากต้องการขยายขอบเขตการให้บริการการเงินทางอิเล็กทรอนิกส์
2.2.3 บริษัทสามารถนำแนวปฏิบัตินี้ไปประยุกต์ใช้กับการให้บริการการเงินทาง
อิเล็กทรอนิกส์ที่กระทำผ่านช่องทางอื่นที่มีความเสี่ยงต่ำกว่าได้ เช่น การให้บริการผ่านเครือข่าย
เฉพาะ (Proprietary Network)
บ
