1. ที่ตั้งของระบบเทคโนโลยีสารสนเทศหลักและระบบเทคโนโลยีสารสนเทศ
สำรองควรอยู่ห่างกันพอสมควร รวมทั้งไม่ควรใช้สาธารณูปโภคจากแหล่งเดียวกัน โดยเน้น
หลักการกระจายความเสี่ยง เพื่อป้องกันเหตุการณ์ที่มีผลกระทบในวงกว้าง (Wide area disruption)
2. ระบบเทคโนโลยีสารสนเทศสำรองต้องได้รับการดูแลหรือทดสอบให้
สามารถประมวลผลได้จริงตามขั้นตอนและวิธีการในการกู้ระบบงานตามที่ได้ตั้งเป้าหมายไว้
รวมทั้งต้องมีการกำหนดวิธีการสำรองข้อมูล ความถี่และประเภทของข้อมูลให้สอดคล้องกับ
ความจำเป็น ลำดับความสำคัญ และผลกระทบของข้อมูลต่อระบบงานเมื่อเกิดความเสียหาย
3. ระบบเทคโนโลยีสารสนเทศสำรองควรมีความพร้อมใช้งานและสามารถ
เข้าไปดำเนินงานได้ตลอดเวลา หรืออย่างน้อยที่สุดต้องสามารถทํางานทดแทนได้เมื่อระบบ
เทคโนโลยีสารสนเทศหลักหยุดชะงัก รวมถึงมีระบบรักษาความปลอดภัยที่เป็นไปตามนโยบาย
การรักษาความปลอดภัยของบริษัท และสามารถรองรับเหตุการณ์ความเสียหายที่อาจเกิดขึ้น
เป็นระยะเวลายาวนานด้วย
ตัวอย่างรูปแบบของระบบเทคโนโลยีสารสนเทศสํารอง ได้แก่
Active/Backup Model เป็นรูปแบบหนึ่งที่มีระบบเทคโนโลยีสารสนเทศ
เป็นศูนย์คอมพิวเตอร์หลักในการดำเนินงาน และมีอีกระบบหนึ่งเป็นศูนย์คอมพิวเตอร์สำรอง
(Backup System) ซึ่งศูนย์คอมพิวเตอร์สำรองจะเริ่มดำเนินงานได้ก็ต่อเมื่อศูนย์คอมพิวเตอร์
หลักไม่สามารถดำเนินงานได้เป็นปกติหรือเกิดการหยุดชะงักขึ้น โดยศูนย์คอมพิวเตอร์สำรอง
จะมีการติดตั้งอุปกรณ์คอมพิวเตอร์ที่สอดคล้องกับศูนย์คอมพิวเตอร์หลักและโดยมากจะ
สามารถใช้ปฏิบัติงานได้นานหลายชั่วโมง ทั้งนี้บริษัทอาจใช้บริการศูนย์คอมพิวเตอร์สำรอง
จากบุคคลภายนอกก็ได้
- Split Operation Model หรือ Active Active Model เป็นรูปแบบที่มีการแยก
สถานที่การดำเนินงานของระบบเทคโนโลยีสารสนเทศหลักออกเป็น 2 แห่งขึ้นไป โดยทำ
หน้าที่เป็นศูนย์คอมพิวเตอร์สำรองซึ่งกันและกัน ซึ่งแต่ละศูนย์คอมพิวเตอร์มีความสามารถที่
จะรองรับการทำงาน บางส่วนหรือทั้งหมดของศูนย์คอมพิวเตอร์อีกแห่งสำหรับช่วงระยะเวลา
หนึ่งได้ ซึ่งจะทำให้การดำเนินงานกลับคืนมาได้ในทันทีหรือเกือบทันทีที่ศูนย์คอมพิวเตอร์
แห่งใดแห่งหนึ่งเกิดการหยุดชะงัก อย่างไรก็ตาม การดำเนินงานในรูปแบบนี้อาจมีต้นทุนของ
การดูแลรักษาที่ค่อนข้างสูงเนื่องจากต้องทำการดูแลรักษาและทำการปรับปรุงในหลายสถานที่
ที่เป็นที่ตั้ง
นที่ตั้งของระบบเทคโนโลยีสารสนเทศหลัก
