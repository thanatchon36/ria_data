นอกจากนี้ บริษัทต้องระบุขั้นตอนและวิธีการประชาสัมพันธ์
เมื่อเกิดเหตุการณ์ฉุกเฉินแก่ลูกค้าผู้ใช้บริการ เพื่อสร้างความเชื่อมั่นว่าบริษัทยังคงให้บริการ
อย่างต่อเนื่องได้ เช่น การประชาสัมพันธ์ถึงวิธีการติดต่อสื่อสารกับบริษัท ในกรณีที่การสื่อสาร
ในช่องทางปกติไม่สามารถทำได้ หรือเวลาที่จะเริ่มให้บริการได้อีกครั้งหลังจากเกิดเหตุการณ์
หยุดชะงัก เป็นต้น
& Audit)
(2) การฝึกอบรม
บริษัทต้องจัดให้มีการฝึกอบรมแก่พนักงานผู้มีส่วนเกี่ยวข้อง
กับการดำเนินงานตามแผนอย่างน้อยปีละหนึ่งครั้ง โดยอย่างน้อยควรมีหัวข้อในการอบรมดังนี้
วัตถุประสงค์ของแผน ขั้นตอนการปฏิบัติงานตามแผน การประสานงานและการสื่อสารกัน
ระหว่างกลุ่ม ขั้นตอนในการรายงาน ระบบรักษาความปลอดภัย กระบวนการเฉพาะของแต่ละ
กลุ่มดำเนินงาน และความรับผิดชอบของแต่ละบุคคล ทั้งนี้ พนักงานที่ผ่านการอบรมแล้วควรมี
ความเข้าใจและสามารถปฏิบัติตามแผนได้แม้ในกรณีที่ไม่มีเอกสารกำกับการดำเนินงานตามแผน
3.3.6 การทดสอบ ปรับปรุงและสอบทานแผน (Testing, Maintaining
(1) การทดสอบแผน
บริษัทต้องจัดให้มีการทดสอบแผนทั้งในระดับหน่วยงานและ
ระดับองค์กรอย่างสม่ำเสมอ อย่างน้อยปีละหนึ่งครั้ง หรือทุกครั้งที่มีการปรับปรุงแผน
โดยเฉพาะระบบงานที่หากเกิดเหตุการณ์หยุดชะงักจะมีผลกระทบต่อการให้บริการลูกค้าหรือ
ต่อบริษัททั้งระบบ เช่น ระบบเงินฝาก ระบบการโอนและชำระเงิน เป็นต้น และหากระบบงาน
นั้นมีการเชื่อมโยงเครือข่ายหรือใช้บริการจากหน่วยงานภายนอก บริษัทควรมีการทดสอบแผน
ฉุกเฉินร่วมกับหน่วยงานภายนอกที่เกี่ยวข้องด้วย ทั้งนี้ ในการทดสอบแผน บริษัทควรพึงระวัง
ไม่ให้การทดสอบนั้นกระทบต่อการดำเนินงานปกติของบริษัท รวมทั้ง ต้องจัดให้มีการเก็บ
ข้อมูลผลการทดสอบเพื่อเทียบเคียงกับเป้าหมายที่ได้กำหนดไว้ และรายงานผลการทดสอบนั้น
ต่อคณะกรรมการสถาบันการเงินด้วย เพื่อใช้ในการประเมินผลการทดสอบและพัฒนา
ประสิทธิภาพของแผนฉุกเฉินด้าน IT
รายละเอียดของการทดสอบที่บริษัทควรกำหนดไว้ในแผน
ฉุกเฉินของแต่ละระบบงาน ได้แก่ วัตถุประสงค์ในการทดสอบ ขอบเขตของการทดสอบ
เหตุการณ์จำลองที่ใช้ทดสอบ ระยะเวลาที่ใช้ในการทดสอบ ขั้นตอนการทดสอบ ทรัพยากร
ต่าง ๆ ที่ใช้ในการทดสอบ และเกณฑ์วัดความสำเร็จ โดยบริษัทควรพิจารณาให้ครอบคลุมการ
ดำเนินงานและเหตุการณ์จำลองที่ได้ระบุไว้ ทั้งนี้ ในการทดสอบ บริษัทอาจเลือกทดสอบเฉพาะ
