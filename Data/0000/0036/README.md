เครดิตฟองซิเอร์
“คณะกรรมการบริษัท” หมายถึง คณะกรรมการบริษัทเงินทุนหรือบริษัท
2. หลักการ
2.1 ในการจัดทําแผนฉุกเฉินด้าน IT บริษัทต้องคํานึงถึงความเป็นไปได้ในทาง
ปฏิบัติ สามารถนำมาใช้รองรับเหตุการณ์ความเสียหายที่เกิดขึ้นได้จริง โดยให้ถือเป็นส่วนหนึ่งของ
การดำเนินงานปกติ นอกจากนี้ บริษัทต้องจัดให้มีการทดสอบแผนฉุกเฉินทั้งในระดับหน่วยงาน
และระดับองค์กรอย่างน้อยปีละหนึ่งครั้ง เพื่อทดสอบว่าแผนฉุกเฉินนั้นสามารถนำมาใช้งานได้จริง
และหากบริษัทมีระบบงานที่เชื่อมโยงเครือข่ายหรือใช้บริการจากหน่วยงานภายนอก บริษัทควรจัด
ให้มีการทดสอบร่วมกันด้วย
2.2 ในการจัดทำแผนฉุกเฉินด้าน IT บริษัทควรคำนึงถึงองค์ประกอบต่าง ๆ ที่จะ
มีส่วนเกี่ยวข้อง เพื่อให้เหมาะสมกับรูปแบบและความซับซ้อนของการดำเนินธุรกิจ อาทิเช่น
ระบบการรักษาความปลอดภัย ระบบการควบคุมภายในของแต่ละบริษัท ประเภทและระดับความ
เสี่ยงที่อาจเกิดขึ้นต่อบริษัท ลูกค้าผู้ใช้บริการ ผู้มีส่วนได้ส่วนเสีย ระบบสถาบันการเงินและระบบ
การเงินโดยรวม
2.3 บริษัทต้องคํานึงถึงการบริหารความเสี่ยงที่อาจเกิดขึ้นจากเหตุการณ์ความ
เสียหายต่างๆ ซึ่งนอกจากความเสี่ยงทั่วไป เช่น ความเสี่ยงด้านปฏิบัติการ (Operational Risk)
ความเสี่ยงด้านชื่อเสียง (Reputation Risk) แล้ว บริษัทควรคำนึงถึงความเสี่ยงที่เกี่ยวข้องในด้านอื่น
เพิ่มเติม ได้แก่
2.3.1 ความเสี่ยงที่มีผลกระทบต่อระบบบริษัท (Systemic Risk) ซึ่งเป็นการ
เกิดการหยุดชะงักของบริษัทหนึ่ง แต่อาจส่งผลกระทบให้ทั้งระบบบริษัทและระบบการเงิน
โดยรวมหยุดชะงักได้
2.3.2 ความเสี่ยงจากการพึ่งพาองค์กรอื่นในการดำเนินธุรกิจ
(Interdependency Risk) เช่น การใช้บริการด้านการสื่อสารโทรคมนาคม หรือการใช้บริการด้าน
งานเทคโนโลยีสารสนเทศจากผู้ให้บริการรายอื่น เป็นต้น หากผู้ให้บริการดังกล่าวไม่สามารถ
ให้บริการแก่บริษัทได้ก็จะส่งผลกระทบต่อการดำเนินงานของบริษัทนั้นด้วย
2.3.3 ความเสี่ยงจากการกระจุกตัว (Concentration Risk) ของระบบงาน
หรือทรัพยากรที่สำคัญ เช่น การกระจุกตัวของระบบการสื่อสารโทรคมนาคม หรือระบบ
สาธารณูปโภคที่อยู่ในบริเวณใกล้เคียงกับที่ทำการของบริษัท ซึ่งมีโอกาสได้รับความเสียหายพร้อม
กัน หรือการกระจุกตัวของผู้ให้บริการภายนอกที่บริษัทหลายแห่งไปใช้บริการร่วมกัน เป็นต้น
