โดยปลอมแปลงข้อมูลการตรวจสอบตัวตน (False Authentication) และการเข้าโจมตีระบบให้บริการ
จนไม่สามารถทํางานได้ นอกเหนือจากการใช้เทคนิคทางคอมพิวเตอร์ในการลักลอบกระทําการ
ต่างๆ แล้ว ระบบให้บริการของบริษัทเงินทุนหรือบริษัทเครดิตฟองซิเอร์ยังอาจได้รับอันตรายจาก
การใช้วิธีการอื่นหลอกลวงให้บริษัทเงินทุนหรือบริษัทเครดิตฟองซิเอร์หรือลูกค้าผู้ใช้บริการ
หลงเชื่อ เพื่อที่จะอนุญาตให้เข้าถึงระบบให้บริการหรือให้ข้อมูลสำคัญได้ (Social Engineering)
1.5 สถาบันการเงินในต่างประเทศได้ประสบปัญหากรณีถูกผู้บุกรุก (Hacker)
ลักลอบเข้าถึงระบบข้อมูลและทำความเสียหายให้กับสถาบันการเงินมาแล้ว ความเสียหายดังกล่าว
ส่งผลกระทบถึงชื่อเสียงของสถาบันการเงิน (Reputational risk) เป็นอย่างมาก หากไม่มีกระบวนการ
แก้ไขปัญหาและชี้แจงต่อลูกค้าผู้ใช้บริการอย่างรวดเร็วแล้ว ความเสียหายอาจรุนแรงจนถึงขั้นทำให้
ลูกค้าขาดความเชื่อมั่นในบริษัทเงินทุนหรือบริษัทเครดิตฟองซิเอร์แล้วถอนเงินฝาก (Deposit Run) ได้
1.6 ในการให้บริการการเงินทางอิเล็กทรอนิกส์ บริษัทเงินทุนและบริษัท
เครดิตฟองซิเอร์จะต้องคำนึงถึงการรักษาความปลอดภัยระบบให้บริการ นับตั้งแต่ภายในบริษัท
เงินทุนหรือบริษัทเครดิตฟองซิเอร์เองจนถึงสื่ออิเล็กทรอนิกส์ต่างๆ ที่ลูกค้าใช้ในการเข้าทำรายการ
ธุรกรรม เนื่องจากในต่างประเทศได้เคยเกิดกรณีที่ผู้บุกรุก เจาะระบบของลูกค้าแล้วเข้าไปแก้ไข
ข้อมูลเพื่อใช้ปลอมตัวเป็นลูกค้าที่เคยเข้าทำธุรกรรมกับบริษัทเงินทุนหรือบริษัทเครดิตฟองซิเอร์
(Cookie Poisoning) จากวิธีการนี้ หากไม่มีการติดตั้งระบบรักษาความปลอดภัยตั้งแต่สื่ออิเล็กทรอนิกส์
ที่ลูกค้าใช้ทำรายการแล้วก็อาจเกิดความเสียหายดังกล่าวได้ นอกจากนั้น การให้คำแนะนำแก่ลูกค้า
ผู้ใช้บริการในด้านการรักษาความปลอดภัยในการใช้บริการที่เป็นสิ่งสำคัญที่จะช่วยเสริมให้
กระบวนการรักษาความปลอดภัยของบริษัทเงินทุนและบริษัทเครดิตฟองซิเอร์เองมีประสิทธิภาพ
มากยิ่งขึ้น
ิ
2. เนื้อหา
2.1 ในแนวปฏิบัตินี้
“บริษัท” หมายความว่า บริษัทเงินทุนและบริษัทเครดิตฟองซิเอร์ ตามมาตรา 4
แห่งพระราชบัญญัติธุรกิจสถาบันการเงิน พ.ศ. 2551
“การให้บริการการเงินทางอิเล็กทรอนิกส์” หมายถึง การให้บริการการเงินผ่าน
สื่ออิเล็กทรอนิกส์ต่างๆ ซึ่งลูกค้าผู้ใช้บริการสามารถทำรายการได้เอง
