ระบบ นอกจากนั้น บริษัทควรมีการติดตามความก้าวหน้าทางเทคโนโลยีอย่างใกล้ชิดเพื่อนำมา
พัฒนานโยบายและกระบวนการรักษาความปลอดภัยให้มีประสิทธิภาพมากขึ้น
3.1.5
ในกรณีที่บริษัทมีการใช้บริการด้านงานเทคโนโลยีสารสนเทศจากผู้
ให้บริการรายอื่น (IT Outsourcing) เพื่อให้บริการการเงินทางอิเล็กทรอนิกส์ไม่ว่าทั้งหมดหรือ
บางส่วน คณะกรรมการบริษัทต้องจัดให้มีการประเมินประสิทธิภาพของกระบวนการรักษาความ
ปลอดภัยของผู้ให้บริการเพื่อให้เป็นไปตามนโยบายการรักษาความปลอดภัยที่ได้กำหนดไว้ รวมทั้ง
ให้ถือปฏิบัติตามประกาศว่าด้วย การใช้บริการด้านงานเทคโนโลยีสารสนเทศจากผู้ให้บริการรายอื่น
(IT Outsourcing) ด้วย
3.2 กระบวนการหลักในการรักษาความปลอดภัย
เนื่องจากการให้บริการการเงินทางอิเล็กทรอนิกส์ผ่านเครือข่ายสาธารณะ เช่น
เครือข่ายอินเทอร์เน็ต และเครือข่ายการสื่อสารแบบไร้สาย มีโครงสร้างในลักษณะเปิด ซึ่งบริษัท
ต้องมีการเชื่อมโยงเครือข่ายภายในกับเครือข่ายสาธารณะ ระบบให้บริการจึงมีความเสี่ยงสูง ที่จะ
ได้รับภัยคุกคามจากผู้บุกรุก (Hackers) ในรูปแบบต่างๆ ที่สามารถสร้างความเสียหายต่อบริษัทได้
เช่น การลักลอบเข้าถึงเครือข่ายภายในที่เชื่อมต่อกับเครือข่ายอินเทอร์เน็ต โดยเลียนแบบ IP Address
การโจมตีระบบให้บริการ โดยใส่ข้อมูลจำนวนมากเข้าสู่ Website เป้าหมายเพื่อให้ระบบทำงาน
ไม่ได้หรือให้เปิดเผยข้อมูลที่สำคัญ การลักลอบส่งโปรแกรมแฝงเข้าระบบให้บริการเพื่อปลอม
แปลงข้อมูล หรือการโจมตีระบบให้บริการโดยไวรัสคอมพิวเตอร์ เป็นต้น
บริษัทจึงจําเป็นต้องมีกระบวนการรักษาความปลอดภัยที่ดีและเลือกใช้
ม
เทคโนโลยีสำหรับการรักษาความปลอดภัยที่มีประสิทธิภาพและเป็นที่ยอมรับตามมาตรฐานที่
เกี่ยวข้อง เพื่อป้องกันภัยคุกคามต่างๆ และเมื่อเกิดภัยคุกคามก็สามารถควบคุมความเสียหายและ
แก้ไขปัญหาที่เกิดขึ้นได้ ทั้งนี้ กระบวนการหลักในการรักษาความปลอดภัยที่บริษัทต้องกำหนดไว้
ในนโยบายการรักษาความปลอดภัยการให้บริการการเงินทางอิเล็กทรอนิกส์ประกอบด้วย
3.2.1 การควบคุมการเข้าถึงระบบให้บริการและข้อมูล (Access Control)
กระบวนการและเทคโนโลยีที่ใช้ควบคุมการเข้าถึงระบบให้บริการต้อง
สามารถป้องกันการลักลอบเข้าถึงโดยผู้ที่ไม่มีสิทธิทั้งจากภายในและภายนอกองค์กร โดยมีการ
ควบคุมการเข้าถึงสถานที่ตั้งของระบบให้บริการและอุปกรณ์สำคัญ (Physical Access Control) และ
