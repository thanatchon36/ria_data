การใช้บริการเครือข่ายอินเทอร์เน็ต (Internet) ในการประกอบธุรกิจ
ของบริษัทเงินทุนและบริษัทเครดิตฟองซิเอร์
เอกสารแนบ 2
ด้วยบริษัทเงินทุนและบริษัทเครดิตฟองซิเอร์มีการเพิ่มช่องทางในการให้บริการแก่
ลูกค้ามากขึ้น โดยเฉพาะการนำเทคโนโลยีต่าง ๆ เข้ามาช่วยในการให้บริการแก่ลูกค้า เพื่อความ
สะดวก รวดเร็ว และลดต้นทุนในการดำเนินงาน
ธนาคารแห่งประเทศไทยกําหนดหลักเกณฑ์ในการอนุญาตให้บริษัทเงินทุนและ
บริษัทเครดิตฟองซิเอร์ใช้บริการเครือข่ายอินเทอร์เน็ต (Internet) ในการประกอบธุรกิจของบริษัท
เงินทุนและบริษัทเครดิตฟองซิเอร์ได้ ดังต่อไปนี้
1. การใช้บริการเครือข่ายอินเทอร์เน็ต (Internet) ในการประกอบธุรกิจเงินทุนและ
ธุรกิจเครดิตฟองซิเอร์ ต้องได้รับอนุญาตจากธนาคารแห่งประเทศไทยก่อนดำเนินการ
ทั้งนี้ ไม่รวมถึงการใช้บริการเครือข่ายอินเทอร์เน็ต (Internet) เพื่อเป็นการให้ข้อมูล
ข่าวสารของกิจการลักษณะเช่นเดียวกับการโฆษณา หรือเผยแพร่ธุรกิจที่ให้บริการ เช่น ขั้นตอน
ปฏิบัติในการขอกู้ยืมเงิน แบบคำขอกู้ยืมเงิน เอกสารหลักฐานที่จำเป็นต้องใช้ แบบคำขอซื้อตั๋ว
สัญญาใช้เงิน อัตราดอกเบี้ย เป็นต้น ทั้งกรณีที่กระทำเป็นการทั่วไปหรือเป็นการเฉพาะแก่ลูกค้าราย
หนึ่งรายใด ให้กระทําได้โดยไม่ต้องขออนุญาตต่อธนาคารแห่งประเทศไทย
สำหรับบริษัทเงินทุนและบริษัทเครดิตฟองซิเอร์ที่ได้รับอนุญาตจากธนาคารแห่ง
ประเทศไทย ในการใช้บริการเครือข่ายอินเทอร์เน็ต (Internet) ประกอบธุรกิจเงินทุนและธุรกิจ
เครดิตฟองซิเอร์แล้วนั้น ให้สามารถใช้บริการเครือข่ายอินเทอร์เน็ต (Internet) ให้บริการธุรกรรม
ต่าง ๆ ได้ ตามที่ได้รับอนุญาต
2. ในการขออนุญาต ให้บริษัทเงินทุนและบริษัทเครดิตฟองซิเอร์ยื่นคำขออนุญาต
ต่อธนาคารแห่งประเทศไทยตามแบบที่ธนาคารแห่งประเทศไทยกำหนด (ภาคผนวก 1 ท้ายเอกสาร
แนบ 2) พร้อมทั้งรายละเอียดดังนี้
2.1 แผนรองรับการประกอบธุรกรรมผ่านเครือข่ายอินเทอร์เน็ต (Internet) โดย
อย่างน้อยแผนดังกล่าวต้องมีมาตรการดูแลความปลอดภัยของระบบและข้อมูล การประเมินความ
