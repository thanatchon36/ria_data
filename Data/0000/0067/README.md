เอกสารแนบ 6
๕
เนอหา
แนวทางการป้องกันการทุจริตผ่านเครือข่ายอินเทอร์เน็ตด้วยวิธี Phishing
เพื่อให้บริษัทเงินทุนและบริษัทเครดิตฟองซิเอร์ตระหนักถึงปัญหาการทุจริตที่เกิดขึ้น
ในปัจจุบัน เพิ่มความระมัดระวังในการให้บริการ รวมทั้งจัดให้มีมาตรการป้องกันและแจ้งเตือน
ลูกค้าเกี่ยวกับการทุจริตที่อาจเกิดขึ้น เพื่อให้การให้บริการมีความปลอดภัยต่อลูกค้า ลดผลกระทบ
และความเสียหายต่อธุรกิจของบริษัทเงินทุนและบริษัทเครดิตฟองซิเอร์ และเป็นการรักษาความ
เชื่อมั่นของลูกค้าในการใช้บริการของบริษัทเงินทุนและบริษัทเครดิตฟองซิเอร์
“Phishing” คือ การโจมตีในรูปแบบของการปลอมแปลง E-mail (E-mail Spoofing)
และสร้าง Website ปลอม เพื่อทำการหลอกลวงให้เหยื่อผู้รับ E-mail เปิดเผยข้อมูลทางด้านการเงิน
หรือข้อมูลส่วนบุคคลอื่น ๆ อาทิ หมายเลขบัตรเครดิต ชื่อบัญชีผู้ใช้บริการ (Username) และ
รหัสผ่าน (Password) หมายเลขบัตรประจำตัวประชาชน หรือข้อมูลส่วนบุคคลอื่น ๆ
1. ปัญหาการทุจริต
ปัจจุบันปัญหาการทุจริตด้วยวิธี Phishing มีการแพร่ระบาดในหลายประเทศ
และได้เริ่มแพร่ระบาดในกลุ่มผู้ใช้ E-mail ในประเทศไทย โดยมีแนวโน้มที่จะเพิ่มมากขึ้น เนื่องจาก
การทุจริตด้วยวิธีดังกล่าวสามารถกระทำได้ง่ายและอาศัยความรู้เท่าไม่ถึงการณ์ของลูกค้าในการ
กระทำทุจริต ซึ่งจะสร้างความเสียหายทางการเงินต่อลูกค้า และบริษัทเงินทุนหรือบริษัท
เครดิตฟองซิเอร์ รวมทั้งส่งผลกระทบต่อความเชื่อมั่นของลูกค้าในการใช้บริการการเงินทาง
อิเล็กทรอนิกส์โดยรวมด้วย
วิธีการกระทำทุจริตที่พบในปัจจุบัน ได้แก่ การส่ง E-mail หลอกลวงไปยังลูกค้า
เพื่อให้หลงเชื่อว่าเป็น E-mail มาจากบริษัทเงินทุนหรือบริษัทเครดิตฟองซิเอร์ โดยมักใช้หัวข้อ
และข้อความที่มีความน่าเชื่อถือ เช่น การร้องขอให้ลูกค้าแจ้งยืนยันข้อมูลทางการเงินเพื่อให้เป็นไป
ตามมาตรการการรักษาความปลอดภัยของบัญชีลูกค้า หรือ การแจ้งลูกค้าว่าถึงรอบระยะเวลาที่
จะต้องตรวจสอบข้อมูลของลูกค้า หรือ การแจ้งว่าบัญชีของลูกค้าได้ถูกอายัดไว้ชั่วคราว จึงขอให้
ลูกค้ายืนยันข้อมูล เพื่อให้การทำธุรกรรมทางการเงินของลูกค้าสามารถดำเนินการได้ต่อไป เป็นต้น
พร้อมทั้งแนบลิงค์การเชื่อมโยง (Hyperlink) Website ของบริษัทเงินทุนหรือบริษัทเครดิตฟองซิเอร์
