6. สถานที่ปฏิบัติงานทดแทน (Alternate Site) ระบุสถานที่ที่เข้าใช้ปฏิบัติงาน
แทนในกรณีเกิดเหตุวินาศภัยจนเป็นเหตุให้ไม่สามารถใช้สถานที่ทำงานเดิมได้
7. การบันทึกการเปลี่ยนแปลงของแผน (Record of Changes) ระบุวันที่ ชื่อ
ผู้จัดทำหรือแก้ไข ชื่อผู้ตรวจทาน และรายละเอียดโดยย่อเมื่อมีการแก้ไขแผน
แผนการปฏิบัติงาน การระบุสถานการณ์ และเงื่อนไขในการปฏิบัติงานตามแผน รายละเอียด
ขั้นตอน ทรัพยากรที่ใช้ และข้อจำกัดในการปฏิบัติโดยละเอียด ซึ่งบริษัทควรมีแนวปฏิบัติที่
ครอบคลุมการวางแผนที่สำคัญ 4 ด้าน ดังนี้
1. การเตรียมความพร้อมก่อนเกิดเหตุการณ์ความเสียหาย การกำหนด
กระบวนการป้องกัน และควบคุมความเสี่ยง เพื่อป้องกันและลดโอกาสที่จะเกิดเหตุการณ์ความ
เสียหาย
2. การตอบสนองต่อเหตุการณ์ฉุกเฉิน เพื่อควบคุมและจำกัดขอบเขตของความ
เสียหายรวมทั้งผลกระทบอื่น ในขณะที่มีเหตุการณ์ความเสียหายเกิดขึ้น โดยมีกระบวนการดังนี้
ก) เงื่อนไขการเริ่มปฏิบัติตามแผน กำหนด หรือระบุเงื่อนไขสถานการณ์
ข) ระบุขั้นตอนการดำเนินการพื้นฐาน ประเมินสถานการณ์เบื้องต้น สถานที่
สาเหตุ และขอบเขตความเสียหาย ระบุวิธีการปฏิบัติงานเพื่อระงับเหตุการณ์ความเสียหาย
วิธีการดำเนินงานต่างๆ ที่เกี่ยวข้อง แนวทางการเก็บรักษาข้อมูล เอกสาร ความปลอดภัยของ
ผู้ปฏิบัติงาน การเคลื่อนย้ายอพยพพนักงาน และทรัพยากรทางเทคโนโลยีสารสนเทศที่จำเป็น
ค) ระบุแผนปฏิบัติการด้านการติดต่อสื่อสาร กำหนดวิธีการติดต่อสื่อสารกับ
หน่วยงาน หรือบุคคลอื่นที่เกี่ยวข้องทั้งภายในและภายนอก เพื่อแจ้งสถานการณ์ และแนวทาง
การดำเนินงาน หรือสถานที่ติดต่องานฉุกเฉิน รวมทั้งจัดทำรายชื่อของหน่วยงาน หรือผู้ที่มี
หน้าที่รับผิดชอบในการดำเนินการช่วยเหลือ ยุติเหตุการณ์ความเสียหายทั้งภายในและภายนอก
บริษัท
ง) ระบุความต้องการใช้ทรัพยากรต่างๆ ระบุความต้องการทรัพยากรที่มีความ
จําเป็น จํานวนแรงงาน สถานที่ อุปกรณ์และเครื่องมือต่างๆ ระบบการสื่อสารโทรคมนาคม
สาธารณูปโภคให้ชัดเจน
3. การดำเนินการเพื่อให้สามารถดำเนินธุรกิจได้อย่างต่อเนื่อง เป็นแผนปฏิบัติ
การต่อเนื่องจากแผนในข้อ 2 เพื่อให้ระบบเทคโนโลยีสารสนเทศที่สนับสนุนการดำเนินธุรกิจ
