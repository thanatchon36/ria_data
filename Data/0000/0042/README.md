(4) วิเคราะห์และระบุทรัพยากรทางเทคโนโลยีสารสนเทศต่างๆ
ทั้งภายในและภายนอกบริษัทที่จำเป็นในแต่ละการดำเนินงานทางธุรกิจตามที่ได้ระบุไว้ในข้อ
3.3.1 (1) รวมทั้งผลกระทบที่เกิดขึ้นหากทรัพยากรทางเทคโนโลยีสารสนเทศเกิดการหยุดชะงัก
และระยะเวลาสูงสุดที่ยอมให้ทรัพยากรทางเทคโนโลยีสารสนเทศหยุดชะงัก
(5) จัดลำดับความสําคัญของทรัพยากรทางเทคโนโลยีสารสนเทศที
ได้ระบุไว้ในข้อ 3.3.1 (4) ที่จะต้องทำการกู้ระบบ กำหนดระยะเวลาในการกู้ระบบ เป้าหมาย
ของระบบงานและข้อมูลที่ควรกู้คืนได้ภายหลังเกิดการหยุดชะงัก และทรัพยากรทางเทคโนโลยี
สารสนเทศขั้นต่ำที่จําเป็นต้องใช้ในการกู้ระบบ
3.3.2 การประเมินความเสี่ยงและการควบคุม (Risk Analysis & Control)
บริษัทต้องระบุปัจจัยต่างๆ ที่ทำให้เกิดความเสี่ยงหรือผลกระทบต่อระบบเทคโนโลยีสารสนเทศ
ที่การดำเนินงานธุรกิจต้องพึ่งพา และปรับปรุงกระบวนการควบคุมเพื่อให้สามารถลดทอนหรือ
ขจัดผลกระทบที่อาจเกิดขึ้นได้ โดยมีกระบวนการดังนี้
(1) ประเมินความเสี่ยงที่อาจทำให้ทรัพยากรทางเทคโนโลยี
สารสนเทศที่ใช้ในการดำเนินงานทางธุรกิจเกิดการหยุดชะงัก โดยระบุเหตุการณ์ที่ทำให้เกิดการ
หยุดชะงัก สาเหตุหรือแหล่งภัยคุกคามที่ทำให้เกิดการหยุดชะงักทั้งจากภายในและภายนอกบริษัท
จุดล่อแหลม ความรุนแรงและความเป็นไปได้ที่ทําให้เกิดเหตุการณ์หยุดชะงัก และระดับการ
ยอมรับความเสี่ยง
(2) วิเคราะห์กระบวนการควบคุมความเสี่ยงที่มีอยู่ และปรับปรุง
กระบวนการและทรัพยากรที่จำเป็นในการควบคุมความเสี่ยงที่อาจทำให้เกิดเหตุการณ์หยุดชะงัก
รวมถึงการจัดทำการประเมินผลและควบคุมกระบวนการดังกล่าว
3.3.3 การวางกลยุทธ์สําหรับแผนฉุกเฉินด้านงานเทคโนโลยีสารสนเทศ
(IT Contingency Plan Strategy Development)
บริษัทต้องมีการทําหนดกลยุทธ์แผนฉุกเฉินด้านงานเทคโนโลยี
สารสนเทศที่เหมาะสมกับการรองรับเหตุการณ์ที่ทำให้เกิดการหยุดชะงัก สภาพแวดล้อมและ
ทรัพยากรของบริษัท เพื่อให้สามารถครอบคลุมความเสี่ยงและผลกระทบทางธุรกิจที่ได้
วิเคราะห์ไว้ และกลยุทธ์ดังกล่าวควรมีความสอดคล้องกับแผนรองรับการดำเนินธุรกิจอย่าง
ต่อเนื่องของบริษัทด้วย ทั้งนี้ ในการกำหนดทางเลือกของกลยุทธ์แผนฉุกเฉินด้าน IT บริษัทควร
พิจารณาประเด็นต่าง ๆ ดังนี้
ม
