5.2 การรักษาความปลอดภัย
5.2.1 การให้บริการทางการเงินผ่านสื่ออิเล็กทรอนิกส์ มีความเสี่ยงที่สำคัญคือ ความ
เสี่ยงด้านความปลอดภัย (Security Risk) ของข้อมูล ระบบ และเครือข่ายที่ใช้ในการให้บริการ
บริษัทเงินทุนและบริษัทเครดิตฟองซิเอร์จำเป็นต้องมีนโยบายและกระบวนการรักษาความปลอดภัย
ที่มีประสิทธิภาพ เพื่อให้สามารถป้องกันระบบการให้บริการจากภัยคุกคาม การลักลอบเข้าถึง
และการโจรกรรมข้อมูลทั้งของบริษัทเงินทุนหรือบริษัทเครดิตฟองซิเอร์เองและลูกค้า ซึ่งเป็น
สาเหตุของความเสียหายทางการเงิน ความเสียหายต่อชื่อเสียง และสามารถนำไปสู่การขาดความ
เชื่อมั่นต่อระบบการให้บริการของบริษัทเงินทุนและบริษัทเครดิตฟองซิเอร์โดยรวมได้
ธนาคารแห่งประเทศไทยจึงเห็นว่าบริษัทเงินทุนและบริษัทเครดิตฟองซิเอร์
ควรมีแนวทางในการกำหนดนโยบายและกระบวนการในการรักษาความปลอดภัยสำหรับการ
ให้บริการการเงินทางอิเล็กทรอนิกส์ เพื่อให้บริการดังกล่าวมีความปลอดภัย เป็นที่น่าเชื่อถือ และ
เป็นการรักษาผลประโยชน์ของลูกค้าบริษัทเงินทุนและบริษัทเครดิตฟองซิเอร์ ดังนั้น จึงได้ออก
แนวปฏิบัติในการรักษาความปลอดภัยการให้บริการการเงินทางอิเล็กทรอนิกส์ เพื่อเป็นแนวทาง
สําหรับบริษัทเงินทุนและบริษัทเครดิตฟองซิเอร์ ตามเอกสารแนบ 3
5.2.2 การจัดทําแผนฉุกเฉินด้านงานเทคโนโลยีสารสนเทศ เพื่อให้บริษัทเงินทุน
และบริษัทเครดิตฟองซิเอร์มีแนวทางในการกำหนดนโยบายและกระบวนการจัดทำแผนฉุกเฉิน
ด้านงานเทคโนโลยีสารสนเทศที่มีประสิทธิภาพ เพื่อเตรียมรองรับเหตุการณ์และลดผลกระทบต่าง ๆ
ที่อาจเกิดขึ้น รวมทั้งฟื้นฟูระบบเทคโนโลยีสารสนเทศของบริษัทเงินทุนและบริษัท
เครดิตฟองซิเอร์ให้กลับคืนสู่สภาพปกติได้ภายในเวลาที่เหมาะสม ซึ่งทำให้บริษัทเงินทุนและ
แนบ 4
บริษัทเครดิตฟองซิเอร์สามารถดำเนินธุรกิจได้อย่างต่อเนื่องหรือได้รับผลกระทบน้อยที่สุดหลังจาก
เกิดเหตุการณ์หยุดชะงัก อันเป็นการสร้างความเชื่อมั่นให้กับลูกค้าและผู้มีส่วนได้ส่วนเสียในการ
ให้บริการของบริษัทเงินทุนและบริษัทเครดิตฟองซิเอร์ ธนาคารแห่งประเทศไทยจึงได้ออกแนว
ปฏิบัติในการจัดทำแผนฉุกเฉินด้านงานเทคโนโลยีสารสนเทศ แผนฉุกเฉินด้าน IT) ตามเอกสาร
5.3 การควบคุมภายใน
การที่บริษัทเงินทุนและบริษัทเครดิตฟองซิเอร์ ได้นำคอมพิวเตอร์มาใช้ในการ
ประมวลผลข้อมูลธุรกิจการเงินหรือใช้เป็นเครื่องมือสำคัญในการให้บริการทางการเงินใหม่ ๆ
ซึ่งอาจก่อให้เกิดความเสี่ยงและความเสียหายแก่การดำเนินธุรกิจของบริษัทเงินทุนและบริษัท
