ปลอดภัยอย่างเพียงพอ
- แยกฐานข้อมูลที่เก็บรหัสผ่านออกจากฐานข้อมูลอื่น รวมทั้งมีการรักษาความ
Certificate
2. ใบรับรองลายมือชื่ออิเล็กทรอนิกส์และลายมือชื่ออิเล็กทรอนิกส์
ใบรับรองลายมือชื่ออิเล็กทรอนิกส์ (Electronic Certificate) คือ ข้อมูลอิเล็กทรอนิกส์
หรือการบันทึกอื่นใด ซึ่งยืนยันความเชื่อมโยงระหว่างเจ้าของลายมือชื่อกับข้อมูลสำหรับใช้สร้าง
ลายมือชื่ออิเล็กทรอนิกส์
ลายมือชื่ออิเล็กทรอนิกส์ (Electronic Signature) คือ อักษร อักขระ ตัวเลข เสียง
หรือสัญลักษณ์อื่นใดที่สร้างขึ้นให้อยู่ในรูปแบบอิเล็กทรอนิกส์ซึ่งนำมาใช้ประกอบกับข้อมูล
อิเล็กทรอนิกส์เพื่อแสดงความสัมพันธ์ระหว่างบุคคลกับข้อมูลอิเล็กทรอนิกส์ โดยมีวัตถุประสงค์
เพื่อระบุตัวบุคคลผู้เป็นเจ้าของลายมือชื่ออิเล็กทรอนิกส์ที่เกี่ยวข้องกับข้อมูลอิเล็กทรอนิกส์นั้น และ
เพื่อแสดงว่าบุคคลดังกล่าวยอมรับข้อความในข้อมูลอิเล็กทรอนิกส์นั้น
เทคโนโลยี Public Key Infrastructure (PKI) ซึ่งเป็นเทคโนโลยีที่ใช้ในการ
ตรวจสอบตัวตน รักษาความถูกต้องและความลับของข้อมูลได้อย่างมีประสิทธิภาพ โดยสามารถ
นำมาใช้สร้างลายมือชื่ออิเล็กทรอนิกส์และใบรับรองได้ เรียกว่า Digital Signature และ Digital
เทคโนโลยี PKI อยู่บนพื้นฐานของการใช้กุญแจสาธารณะ (Public Key) และ
กุญแจส่วนตัว (Private Key) ซึ่งสร้างขึ้นโดยใช้สมการทางคณิตศาสตร์ (Algorithms) ที่ได้รับการ
ทดสอบจนเป็นที่ยอมรับในด้านความปลอดภัย กุญแจสาธารณะถูกเก็บไว้ที่ผู้ประกอบการออก
ใบรับรองลายมือชื่ออิเล็กทรอนิกส์ (Certificate Authority) ส่วนกุญแจส่วนตัวถูกเก็บไว้อย่างเป็น
ความลับในเครื่องคอมพิวเตอร์หรือ Smart card ของเจ้าของลายมือชื่ออิเล็กทรอนิกส์ กุญแจส่วนตัว
นี้จะใช้สร้าง Digital Signature ในเวลาที่ลูกค้าส่งข้อมูลให้บริษัท
Digital Signature เป็นลายมือชื่ออิเล็กทรอนิกส์ที่สร้างขึ้นจากกุญแจส่วนตัวของ
บุคคลหนึ่ง และสามารถใช้ยืนยันตัวบุคคลนั้น โดยการใช้กุญแจสาธารณะของบุคคลนั้นมา
ตรวจสอบตัวตน ผู้ประกอบการออกใบรับรองที่เป็นผู้เก็บรักษากุญแจสาธารณะของบุคคลนั้นจะทำ
หน้าที่จัดส่งกุญแจสาธารณะให้แก่คู่กรณีที่ต้องการตรวจสอบตัวตน พร้อมกับออกใบรับรองลายมือชื่
อิเล็กทรอนิกส์เพื่อยืนยันว่ากุญแจสาธารณะเป็นของบุคคลนั้น
ระบบให้บริการที่ใช้เทคโนโลยี PKI เป็นวิธีการตรวจสอบตัวตนควรดำเนินการดังนี้
