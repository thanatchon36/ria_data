การเข้ารหัสลับขึ้นอยู่กับสมการทางคณิตศาสตร์ที่ใช้เข้ารหัส (Cryptographic Algorithms) ความ
ยาวของกุญแจเข้ารหัส (Cryptographic key) และกระบวนการในการบริหารจัดการกุญแจ
การใช้เทคโนโลยีการเข้ารหัสลับควรพิจารณาให้เหมาะสมกับระดับความเสี่ยง
ระดับความสำคัญของข้อมูล และระดับความปลอดภัยที่ต้องการ โดยคำนึงถึงประเด็นสำคัญดังนี้
2.1 Encryption Algorithm ที่ใช้ควรได้รับการทดสอบจนเป็นที่ยอมรับ
ตามมาตรฐานด้านความปลอดภัย เช่น TripleDES, AES128/192/256, SSL/RC4/128, RSA1024+
ซึ่งบริษัทควรติดตามพัฒนาการด้าน Encryption Algorithm อย่างใกล้ชิดด้วย
2.2 การจัดให้มีกระบวนการในการบริหารจัดการกุญแจ (Key Management)
ที่มีประสิทธิภาพ โดยการดำเนินการเกี่ยวกับกุญแจทุกประเภท เช่น การสร้าง การจัดเก็บ การจัดส่ง
และการเปลี่ยน ควรกระทำอย่างปลอดภัยและมีการควบคุมที่เหมาะสม
2.3 การจัดให้มีการควบคุมการรับส่งข้อมูลที่มีประสิทธิภาพ โดยการรับส่ง
ข้อมูลระหว่างบริษัทกับลูกค้าผู้ใช้บริการควรกระทำผ่านช่องทางที่มีความปลอดภัยสูง เช่น Secure
Sockets Layer (SSL) การรับส่งข้อมูลลับหรือข้อมูลสำคัญต่างๆ เช่น รหัสผ่านของลูกค้าผู้ใช้บริการ
ควรใช้วิธีการเข้ารหัสลับตั้งแต่จุดที่ลูกค้าเริ่มป้อนข้อมูลไปจนถึง Server ในเครือข่ายภายในที่ทำการ
ประมวลผล (End-to-end Encryption) รวมถึงมีการเข้ารหัสลับข้อมูลสำคัญระหว่างรับส่ง (Transport
Encryption)
ที่ใช้ในการ
2.4 การจัดให้มีการรักษาความปลอดภัย Hardware และ Software
เข้ารหัสและถอดรหัสลับ
3. ระบบตรวจจับการบุกรุก (Intrusion Detection System)
ระบบตรวจจับการบุกรุกเป็นเทคโนโลยีที่ใช้ตรวจจับความผิดปกติหรือความ
พยายามที่จะโจมตีหรือลักลอบเข้าถึงเครือข่ายภายในหรือฐานข้อมูล โดยการวิเคราะห์ข้อมูลที่ไหล
ผ่านเครือข่ายและเปรียบเทียบกับรูปแบบข้อมูลที่เป็นการลักลอบเข้าถึง หรือโดยการวิเคราะห์
พฤติกรรมการทํางานของเครือข่ายที่แตกต่างไปจากพฤติกรรมการทํางานแบบปกติ
ระบบตรวจจับการบุกรุกควรได้รับการติดตั้งที่ Server ที่สำคัญหรือที่เครือข่าย
ภายใน รวมทั้งจัดให้มีกระบวนการรายงานให้ผู้ที่รับผิดชอบทราบในกรณีพบความผิดปกติหรือ
ความพยายามที่จะลักลอบเข้าถึง
