(7.1) เอกสารคู่มือปฏิบัติงาน ควรแยกเก็บไว้ในสถานที่ซึ่งปลอดภัย
และมีการควบคุมการนําออกไปใช้
(7.2)
แฟ้มข้อมูลและโปรแกรมที่เก็บอยู่ในเครื่องคอมพิวเตอร์ ควรใช้
โปรแกรมพิเศษควบคุมการใช้งาน
4.1.5 การประมวลผลในระบบสื่อสาร ให้บริษัทที่มีการนำระบบสื่อสารมาใช้
ในการประมวลผล จัดให้มีการควบคุม ดังนี้
(1) การควบคุมความปลอดภัยเครื่องเทอร์มินัล (Terminal security) ให้ทำ
ทั้งที่ตัวเครื่อง และการใช้โปรแกรมควบคุมการใช้เครื่อง เพื่อป้องกันมิให้ผู้ที่ไม่มีสิทธิและ
บุคคลภายนอกเข้าไปใช้ได้ และจำกัดสิทธิของผู้ใช้เครื่องฯ ให้อยู่ภายในขอบเขตที่ได้รับมอบหมาย
(2) การควบคุมการรับส่งข้อมูล (Transmission controls) การป้องกันมิให้
ข้อมูลผิดพลาดหรือคลาดเคลื่อนจากการสื่อสารข้อมูล ดังนี้
(2.1) การควบคุมเอกสารที่เกี่ยวกับระบบสื่อสาร และแผนแสดงที่ตั้ง
เครื่องมือสื่อสารและสายสื่อสาร มิให้ผู้ที่ไม่มีหน้าที่เกี่ยวข้องนำไปใช้งานได้และไม่ควรให้
สายโทรศัพท์ที่ใช้งานระบบออนไลน์ปรากฏแก่สายตาบุคคลทั่วไปหรือมีเครื่องหมายพิเศษ
(2.2) แปลงรหัสประจำตัวผู้มีสิทธิเข้าถึงข้อมูล และตัวข้อมูลสำคัญใน
ระบบให้อยู่ในรูปแบบซึ่งหากมีการรั่วไหลแล้วบุคคลภายนอกไม่สามารถนำไปใช้ประโยชน์ได้
(2.3) มีการพิสูจน์ความถูกต้องของแหล่งที่มาของข้อมูลนำเข้าเพื่อให้
มั่นใจได้ว่าข้อมูลที่ได้รับนั้นถูกต้อง เช่น เติมรหัสต่อท้ายข้อมูล เป็นต้น
(2.4) มีการให้ลำดับเลขหมายกำกับข้อมูล วันที่และเวลาที่ได้รับ
ข้อมูลแต่ละรายการจากเทอร์มินัลแต่ละเครื่อง เพื่อให้สามารถตรวจสอบการสูญหายหรือการ
ซ้ำซ้อนของข้อมูลในระบบสื่อสารได้
(2.5) กําหนดให้ระบบคอมพิวเตอร์สามารถหยุดการติดต่อกับ
เทอร์มินัลได้โดยอัตโนมัติ ในกรณีที่ขาดการติดต่อกับระบบคอมพิวเตอร์เป็นระยะเวลานาน เพื่อ
ป้องกันมิให้บุคคลภายนอกหรือผู้ที่ไม่มีส่วนเกี่ยวข้องสวมรอยเข้าใช้งาน
(2.6) มีการควบคุมการใช้เครื่องเทอร์มินัลให้อยู่ภายในกำหนดเวลา
(3) การเตรียมการเมื่อระบบสื่อสารขัดข้อง ในกรณีใช้ระบบสื่อสาร
ข้อมูลทางโทรศัพท์ บริษัทควรพิจารณากำหนดอุปกรณ์สื่อสารและระบบสำรองไว้ใช้งานในกรณี
ฉุกเฉิน วิธีปฏิบัติในการใช้ระบบสื่อสารชุดสำรอง และมีการทดสอบเป็นครั้งคราว เพื่อให้แน่ใจว่า
สามารถปฏิบัติได้เมื่อเกิดกรณีฉุกเฉิน
