4. เทคโนโลยีการรักษาความปลอดภัยอื่นๆ
4.1 ติดตั้ง Active Content Filter หรือเครื่องมือที่สามารถตรวจสอบและสกัดกั้น
โปรแกรม รหัส ไฟล์
หรือจดหมายอิเล็กทรอนิกส์ที่อาจเป็นอันตรายไม่ให้เข้าสู่เครือข่ายภายใน
4.2 ติดตั้ง Web Application Firewall หรือ Scanner เพื่อตรวจสอบและสกัดกั้น
คำสั่งหรือรหัสต่างๆ ที่อาจเป็นอันตรายไม่ให้เข้าสู่เครือข่ายภายในระดับ Web Application Layer
4.3 ติดตั้งโปรแกรมป้องกันไวรัส เพื่อป้องกันความเสียหายต่อระบบให้บริการ
ข. เทคโนโลยีการตรวจสอบตัวตนลูกค้าผู้ใช้บริการ
รหัสผ่าน
เทคโนโลยีสำหรับการตรวจสอบตัวตนที่ใช้กันอยู่ในปัจจุบันสามารถสรุปได้ดังนี้
1. รหัสผ่านและเลขประจำตัว (Passwords and Personal Identification Numbers)
เป็นวิธีการตรวจสอบตัวตนที่ใช้กันมากที่สุด เนื่องจากสะดวกและง่ายต่อการ
ใช้งาน โดยในการเข้าใช้บริการ ลูกค้าต้องป้อนชื่อและรหัสผ่านซึ่งเป็นรหัสลับส่วนตัวของลูกค้า ให้
ระบบดำเนินการตรวจสอบก่อนเข้าใช้บริการ ประสิทธิภาพของระบบให้บริการที่ใช้รหัสผ่านเป็น
วิธีการตรวจสอบตัวตนขึ้นอยู่กับการเก็บรักษารหัสผ่าน การกำหนดรูปแบบและความยาวของ
รหัสผ่าน และการควบคุมต่างๆ ที่เกี่ยวข้อง
ระบบให้บริการที่ใช้รหัสผ่านเป็นวิธีการตรวจสอบตัวตนควรดำเนินการดังนี้
- ให้คำแนะนำแก่ลูกค้าและพนักงานเกี่ยวกับการกำหนดและการเก็บรักษา
- กําหนดรูปแบบและความยาวของรหัสผ่านให้เหมาะสมกับระดับความเสี่ยงของ
ธุรกรรม ซึ่งโดยทั่วไปรหัสผ่านควรมีความยาวตั้งแต่ 8 ตัวอักษรขึ้นไป และใช้ตัวเลข ตัวพยัญชนะ และ
อักขระพิเศษผสมกัน
ไม่ใช้ชื่อบุคคล ชื่อสถานที่ หรือคำศัพท์ที่มีอยู่ในพจนานุกรมทั้งภาษาไทยและ
ภาษาอังกฤษ ในการจําหนดรหัสผ่าน
- งดให้บริการแก่ผู้ใช้งานที่ Login ผิดเกินกว่าจำนวนครั้งที่กำหนด
- หยุดให้บริการเมื่อระบบไม่ได้ถูกใช้งานช่วงเวลาหนึ่ง
- กำหนดอายุการใช้งานของรหัสผ่านอย่างเหมาะสม
- จัดให้มีกระบวนการที่ปลอดภัยในการสร้างการรับส่ง และการจัดเก็บรหัสผ่าน โดย
รหัสผ่านควรได้รับการเข้ารหัสลับทั้งในระหว่างการรับส่งและการจัดเก็บ
