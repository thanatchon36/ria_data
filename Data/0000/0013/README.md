1. เหตุผลในการออกแนวปฏิบัติ
แนวปฏิบัติในการรักษาความปลอดภัยการให้บริการการเงินทางอิเล็กทรอนิกส์
เอกสารแนบ 3
1.1 การเสนอบริการทางการเงินผ่านสื่ออิเล็กทรอนิกส์เป็นช่องทางที่บริษัทเงินทุน
หรือบริษัทเครดิตฟองซิเอร์และลูกค้าหันมาให้ความสนใจมากขึ้น เนื่องจากมีความสะดวกรวดเร็ว
และลูกค้าสามารถทำธุรกรรมได้ทุกที่ทุกเวลาโดยไม่ต้องเดินทางมาที่ทำการของบริษัทเงินทุน
หรือบริษัทเครดิตฟองซิเอร์ ในส่วนของการให้บริการการเงินผ่านเครือข่ายอินเทอร์เน็ต
ได้รับอนุญาตจากธนาคารแห่งประเทศไทย
(Internet) บริษัทเงินทุนและบริษัทเครดิตฟองซิเอร์หลายแห่งได้ให้บริการแก่ลูกค้าแล้ว หลังจาก
1.2 อย่างไรก็ดี บริษัทเงินทุนและบริษัทเครดิตฟองซิเอร์ที่สนใจจะเสนอบริการ
การเงินผ่านสื่ออิเล็กทรอนิกส์ต้องพิจารณาอย่างจริงจังถึงความเหมาะสมในเชิงกลยุทธ์ที่บริษัท
เงินทุนหรือบริษัทเครดิตฟองซิเอร์นั้นจะหันมาเสนอบริการผ่านสื่ออิเล็กทรอนิกส์ เนื่องจากการ
เปลี่ยนแปลงทางเทคโนโลยีเป็นไปอย่างรวดเร็ว บริษัทเงินทุนหรือบริษัทเครดิตฟองซิเอร์ต้องใช้
เงินลงทุนระยะเริ่มแรกสูงและต้องพิจารณาเลือกใช้เทคโนโลยีให้เหมาะสมกับบริการที่จะเสนอ
ให้แก่ลูกค้า คณะกรรมการบริษัทเงินทุนหรือบริษัทเครดิตฟองซิเอร์ต้องพิจารณาถึงความเสี่ยงด้าน
กลยุทธ์อย่างรอบคอบและไม่ควรตัดสินใจให้บริการเพียงเพราะต้องการให้ทัดเทียมกับบริษัท
เงินทุนหรือบริษัทเครดิตฟองซิเอร์อื่น แต่ควรตระหนักถึงกลยุทธ์ที่เหมาะสมกับองค์กร
1.3 แม้ว่าการให้บริการการเงินทางอิเล็กทรอนิกส์จะทำให้บริษัทเงินทุนหรือบริษัท
เครดิตฟองซิเอร์สามารถตอบสนองความต้องการของลูกค้าได้รวดเร็วและมีประสิทธิภาพมากขึ้น
แต่ก็เป็นการเพิ่มระดับความเสี่ยงประเภทต่างๆ ที่บริษัทเงินทุนหรือบริษัทเครดิตฟองซิเอร์ประสบ
อยู่แล้วให้มากขึ้น โดยเฉพาะอย่างยิ่งความเสี่ยงด้านความปลอดภัย (Security Risk) ของข้อมูล
ระบบ และเครือข่ายที่ใช้ในการให้บริการ
1.4 ความเสี่ยงด้านความปลอดภัย คือ ความเสี่ยงที่ระบบให้บริการของบริษัทเงินทุน
หรือบริษัทเครดิตฟองซิเอร์ จะเกิดความเสียหายจากภัยคุกคามหรือการลักลอบเข้าถึงในลักษณะ
ต่าง ๆ เช่น การลักลอบเข้าถึงโดยบุคคลที่ไม่ได้รับอนุญาตทั้งจากภายในและภายนอกองค์กร
(Unauthorized Access) การลักลอบนำข้อมูลที่อยู่ระหว่างการรับส่งไปใช้ การลักลอบเข้าทำธุรกรรม
