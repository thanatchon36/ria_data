4.1.6 การควบคุมความถูกต้องและน่าเชื่อถือของข้อมูล ให้บริษัทจัดให้มีการ
ควบคุมเพื่อให้ข้อมูลถูกต้องและน่าเชื่อถือได้ ดังนี้
(1) การควบคุมการนำข้อมูลเข้าเครื่อง (Data entry controls)
(1.1) มีการสะสมยอดรวมจำนวนข้อมูลทั้งหมดก่อนหน้าและ
หลังจากการป้อนรายการเข้าระบบคอมพิวเตอร์ เพื่อใช้ในการสอบทานความครบถ้วนของข้อมูล
(1.2) มีการตรวจเช็คความถูกต้องของข้อมูลแต่ละรายการในขณะที่
ทําการป้อนข้อมูล เพื่อป้องกันมิให้ข้อมูลผิดพลาดหรือแปลกปลอมเข้าไปในเครื่องคอมพิวเตอร์ ซึ่ง
ยากต่อการค้นหาและแก้ไขในภายหลัง
(1.3) มีรายงานคอมพิวเตอร์แสดงรายละเอียดข้อมูลทุกรายการที่เข้า
ไปในเครื่องคอมพิวเตอร์เพื่อใช้เช็คสอบความถูกต้องกับเอกสารหลักฐานเบื้องต้นที่ใช้ในการ
บันทึกรายการเช่นเดียวกับการบันทึกรายการในสมุดรายวันทั่วไป
งบทดลอง
(2) การควบคุมการออกข้อมูลผลลัพธ์และรายงาน (Output controls)
(2.1) มีการสอบทานความเรียบร้อยและความถูกต้องของข้อมูล
ผลลัพธ์และรายงาน โดยการตรวจสอบและกระทบกับยอดรวมของข้อมูลที่นำเข้าเครื่องเทอร์มินัล
ยอดรวมข้อมูลที่นำเข้าเครื่องคอมพิวเตอร์ ยอดรวมในบัญชีแยกประเภททั่วไป และยอดคงเหลือใน
(2.2) มีการควบคุมการจัดส่งข้อมูลผลลัพธ์และรายงานให้ถึงมือผู้ใช้
อย่างถูกต้องและครบถ้วน โดยจัดทําทะเบียนบันทึกรายงานที่ได้รับจากการประมวลผลรายวัน
รายสัปดาห์ และรายเดือน ผู้รับหรือผู้ใช้งาน ลายมือชื่อและวันที่ที่รับรายงาน เพื่อป้องกันมิให้เกิด
การสูญหายหรือถูกนำไปใช้ในทางทุจริต
(3) การควบคุมอุปกรณ์ที่ใช้บันทึกข้อมูล (Data file media controls)
การป้องกันมิให้เกิดความเสียหายกับอุปกรณ์ที่ใช้บันทึกข้อมูลคอมพิวเตอร์ประเภทจานแม่เหล็ก
และเทปแม่เหล็กกระทำได้ดังนี้
(3.1) เก็บรักษาไว้ในสถานที่ปลอดภัย มีการควบคุมอุณหภูมิ
ความชื้น ฝุ่นละออง การป้องกันเพลิงไหม้ อุปกรณ์ดับเพลิง และจัดให้มีเจ้าหน้าที่เฉพาะ
ควบคุมดูแลการนําออกไปใช้งานและมีการตรวจนับจํานวนคงเหลือเป็นครั้งคราว
(3.2) จัดทำป้ายชื่อติดกำกับภายนอกอุปกรณ์บันทึกข้อมูล รวมทั้ง
บันทึกข้อมูลเกี่ยวกับชื่อแฟ้มข้อมูล วันที่ และจำนวนรายการข้อมูลทั้งหมดที่บรรจุอยู่ในแฟ้มข้อมูล
ไว้ที่บริเวณหัวและท้ายแฟ้มข้อมูลนั้นด้วย
