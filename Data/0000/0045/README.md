(3.3) มีทางเลือกของขั้นตอนในการดำเนินงานกู้ระบบ เพื่อ
รองรับกรณีที่ไม่สามารถดำเนินการตามขั้นตอนของแผนที่ได้กำหนดไว้ เช่น ขณะที่มีการ
ดำเนินงานกู้ระบบงานหนึ่งปรากฏว่า Server ที่รองรับระบบงานนั้นไม่สามารถดำเนินการได้
ตามปกติ เนื่องจากอุปกรณ์บางส่วนของ Server ขัดข้อง ซึ่งบริษัทควรจัดให้มีทางเลือกในการ
ดำเนินงาน เช่น ให้มีการเปลี่ยนอุปกรณ์ที่ขัดข้อง หรือทำการเปลี่ยน Server เป็นต้น บริษัท
ควรพิจารณาทางเลือกที่ไม่ต้องพึ่งพาระบบเทคโนโลยีสารสนเทศ แต่ต้องจัดให้มีกระบวนการ
(3.4) ในขณะที่ดำเนินการกู้ระบบ บริษัทควรระมัดระวังมิให้
ป้องกันความเสี่ยงที่อาจเกิดขึ้นด้วย
มีการข้ามหรือละเลยขั้นตอนที่กำหนดไว้ รวมทั้งไม่ควรมีขั้นตอนที่กำหนดขึ้นใหม่ขณะปฏิบัติงาน
ยกเว้น ขั้นตอนที่ได้รับการอนุญาตจากผู้มีอำนาจสั่งการเพิ่มเติม
(4) การกลับคืนสู่การทำงานปกติ
บริษัทควรพิจารณาถึงกระบวนการที่ยืนยันถึงความพร้อมใช้
งานในการกลับคืนสู่การดำเนินงานปกติ ซึ่งอาจเป็นการดาเนินงานโดยใช้ทรัพยากรทาง
เทคโนโลยีสารสนเทศเดิม หรือใช้ทรัพยากรทางเทคโนโลยีสารสนเทศใหม่ เช่น กระบวนการ
ในการควบคุมการติดตั้ง การตั้งค่าและทดสอบทรัพยากรเทคโนโลยีสารสนเทศที่ถูกกู้หรือ
ทดแทนใหม่ หรือกระบวนการโยกย้ายการค่าเนินงานจากระบบเทคโนโลยีสารสนเทศสํารอง
กลับมายังระบบเทคโนโลยีสารสนเทศหลัก เป็นต้น
(5) การจัดทำเอกสารประกอบการดำเนินงานตามแผน
บริษัทต้องจัดทำเอกสารประกอบการดำเนินงานตามแผน
ฉุกเฉินด้าน IT และจัดเก็บไว้ในสถานที่ที่ปลอดภัยจากผลกระทบที่อาจเกิดขึ้นจากเหตุการณ์ที่
ทำให้เกิดการหยุดชะงัก โดยอย่างน้อยที่สุดควรเก็บไว้ที่ผู้ที่มีหน้าที่รับผิดชอบในการสั่งการตาม
แผนชุดหนึ่ง และเก็บไว้ที่สถานที่สำรองอีกชุดหนึ่ง เพื่อให้สามารถเข้าถึงเอกสารและนำเอกสาร
ดังกล่าวไปใช้ในการดำเนินงานได้ตรงตามแผน
3.3.5 การประชาสัมพันธ์ และการฝึกอบรม (Public Relations & Training)
(1) การประชาสัมพันธ์
บริษัทต้องจัดให้มีการประชาสัมพันธ์แผนฉุกเฉินด้าน IT โดยมี
การระบุขั้นตอนและวิธีการประชาสัมพันธ์ที่ชัดเจน เพื่อให้พนักงานทุกคนที่มีส่วนเกี่ยวข้องได้
รับทราบถึงรายละเอียดในการจัดทำแผน ขั้นตอนการดำเนินงานตามแผน พนักงานที่เกี่ยวข้อง
กับแผนและการเปลี่ยนแปลงที่เกิดขึ้น
