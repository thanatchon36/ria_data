(2) สอบถามข้อมูลส่วนบุคคลและข้อมูลสำคัญทางการเงิน เช่น ชื่อ
บัญชีผู้ใช้บริการ (Username) และรหัสผ่าน (Password) หมายเลขบัตรเครดิต เป็นต้น ผ่านทาง
E-mail รวมถึงช่องทางอื่น ๆ เช่น ทางโทรศัพท์ ทางจดหมาย เป็นต้น
2.2.2 แนะนำให้ลูกค้าพิมพ์ Address ของ Website (URL) ของบริษัทเงินทุน
หรือบริษัทเครดิตฟองซิเอร์ด้วยตนเองเมื่อต้องการเข้าใช้บริการผ่านเครือข่ายอินเทอร์เน็ตของบริษัท
เงินทุนหรือบริษัทเครดิตฟองซิเอร์ ไม่ควรใช้ลิงค์การเชื่อมโยงที่แนบมากับ E-mail
2.2.3 แนะนำให้ลูกค้าตรวจสอบความถูกต้องของรายการธุรกรรม เช่น
จำนวนเงิน วันที่ทำรายการ เลขที่บัญชี และตรวจสอบยอดเงินในบัญชีอย่างสม่ำเสมอ เพื่อป้องกัน
รายการผิดปกติที่อาจเกิดขึ้น
2.2.4 แนะนำลูกค้าไม่ให้ส่งข้อมูลส่วนบุคคลหรือข้อมูลสำคัญทางการเงิน
ไปกับ E-mail ที่มีข้อความน่าสงสัยว่ามีการแอบอ้างมาจากบริษัทเงินทุนหรือบริษัทเครดิตฟองซิเอร์
รวมทั้งแนะนำให้ลูกค้ารีบติดต่อบริษัทเงินทุนหรือบริษัทเครดิตฟองซิเอร์ โดยเร็ว
3. กระบวนการรับข้อร้องเรียน
บริษัทเงินทุนและบริษัทเครดิตฟองซิเอร์ควรจัดให้มีช่องทางในการรับแจ้งปัญหา
และข้อร้องเรียนจากลูกค้า และแจ้งให้ลูกค้าทราบถึงช่องทางดังกล่าว โดยอย่างน้อยบริษัทเงินทุน
และบริษัทเครดิตฟองซิเอร์ควรจัดให้มีหมายเลขโทรศัพท์ที่ลูกค้าสามารถติดต่อได้ ในกรณีที่พบ
เหตุการณ์หรือรายการผิดปกติต่าง ๆ ทั้งนี้ บริษัทเงินทุนและบริษัทเครดิตฟองซิเอร์ควรมีการ
ฝึกอบรมเจ้าหน้าที่ผู้รับเรื่องร้องเรียนดังกล่าว ให้มีความรู้และสามารถแนะนำลูกค้าในการใช้บริการ
การเงินทางอิเล็กทรอนิกส์ได้อย่างถูกต้องและปลอดภัย
