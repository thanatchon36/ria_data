3.2 การประมวลข้อมูลด้วยไมโครคอมพิวเตอร์ เป็นระบบการประมวลผล
ข้อมูลด้วยคอมพิวเตอร์ที่มีขนาดเล็กที่สุด สำหรับใช้ประจำส่วนงานและหน่วยงานต่าง ๆ ในบริษัท
(End user) ปกติจะใช้กับงานโปรแกรมสำเร็จรูป เช่น Microsoft office เป็นต้น
4. มาตรฐานการควบคุมภายในและการรักษาความปลอดภัยเกี่ยวกับการประมวลผล
ข้อมูลด้วยคอมพิวเตอร์ ธนาคารแห่งประเทศไทยกำหนดแนวทางให้บริษัทที่ใช้ระบบคอมพิวเตอร์
ในการให้บริการทางธุรกิจและการประมวลผลข้อมูล ต้องจัดให้มีการควบคุมภายในและการรักษา
ความปลอดภัยให้เหมาะสมเพื่อป้องกันหรือลดความเสี่ยงต่อความเสียหายที่อาจเกิดขึ้นได้ โดยมี
รายละเอียด ดังนี้
4.1 การควบคุมการประมวลผลข้อมูลด้วยระบบคอมพิวเตอร์หลัก
4.1.1 การบริหารทั่วไป
(1) การจัดองค์กร ให้บริษัทจัดให้มีฝ่ายงานที่รับผิดชอบระบบการ
ประมวลผลข้อมูลด้วยคอมพิวเตอร์เป็นเอกเทศจากฝ่ายอื่นๆ และมีการแบ่งแยกหน้าที่ความ
รับผิดชอบภายในฝ่ายงานอย่างชัดเจน
(2) การวางแผน ให้บริษัทกําหนดนโยบายและจัดทําแผนงานเกี่ยวกับการ
จัดหาเครื่องคอมพิวเตอร์ โปรแกรมระบบเครื่อง โปรแกรมระบบงาน และบุคลากรที่จะรองรับ
ความต้องการภายในองค์กรและการบริการลูกค้าในระยะสั้นและระยะยาว ตลอดจนควบคุมดูแลให้
ม
มีการปฏิบัติงานเป็นไปตามแผนงานที่วางไว้
(3) ระเบียบปฏิบัติงาน ให้บริษัทกำหนดระเบียบปฏิบัติงานสําหรับ
หน่วยงานในฝ่ายประมวลผลข้อมูลฯ เพื่อเป็นแนวทางปฏิบัติและใช้ฝึกอบรมพนักงานใหม่
(4) การรายงานผลการปฏิบัติงาน ให้บริษัทจัดทำรายงานผลการ
ปฏิบัติงานเป็นระยะตามความเหมาะสม โดยมีเนื้อหาครอบคลุมถึงการปฏิบัติงานประมวลผล การ
พัฒนาระบบงาน การพัฒนาและเรื่องทั่วๆ ไป
4.1.2 การพัฒนาระบบงานและโปรแกรม บริษัทอาจกระทำการพัฒนา
ระบบงานด้วยตนเอง หรือว่าจ้างให้บุคคลภายนอกเป็นผู้พัฒนาหรือจัดหาโปรแกรมระบบงาน
สําเร็จให้
(1) ในการพัฒนาระบบงานด้วยตนเอง ให้บริษัทกำหนดมาตรฐานและ
วิธีการปฏิบัติ โดยมีสาระสำคัญดังนี้
