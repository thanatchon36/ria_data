1. การจัดการข้อมูลที่มีความสำคัญ
ตัวอย่างปัจจัยที่สนับสนุนการกำหนดทางเลือกของกลยุทธ์แผนฉุกเฉินด้าน IT
ภาคผนวก 1 ท้ายเอกสารแนบ 4
บริษัทควรจัดให้มีกระบวนการจัดการข้อมูลที่มีความสำคัญ เพื่อยืนยันถึงการไม่
สูญหาย ความถูกต้องครบถ้วน ความปลอดภัย และการเข้าถึงได้ของข้อมูล หากเกิดเหตุการณ์ที่
ทําให้การดำเนินงานหยุดชะงัก โดยบริษัทควรมีกระบวนการดังต่อไปนี้
1. การระบุถึงข้อมูลหรือกลุ่มข้อมูลที่มีความสำคัญต่อการดำเนินงานทางธุรกิจ
เช่น ข้อมูลการทำรายการทางการเงินของลูกค้า ข้อมูลที่ใช้ในการบริหารสินทรัพย์ของบริษัท
เป็นต้น รวมทั้งข้อมูลที่จำเป็นในการติดตั้งระบบงาน นอกจากนี้ บริษัทควรพิจารณาถึงข้อมูล
สำคัญในแต่ละหน่วยงานหรือของพนักงานที่อาจเก็บไว้ในคอมพิวเตอร์ส่วนบุคคลซึ่งมิได้มี
การสํารองข้อมูลอย่างเหมาะสมด้วย
2. การสำรองข้อมูลและการนำข้อมูลกลับมาใช้งาน บริษัทควรพิจารณากำหนด
วิธีการที่ชัดเจนและมีความเหมาะสมกับความสำคัญของข้อมูลที่ได้กำหนดไว้ นอกจากนี้
บริษัทควรพิจารณาถึงการกำหนดความถี่ในการสํารองข้อมูลและการกำหนดแหล่งเก็บข้อมูล
สํารองภายนอก รวมทั้งการจัดให้มีการทดสอบเพื่อยืนยันความพร้อมและความเหมาะสมใน
การใช้งาน
๑
3. ในการจัดให้มีแหล่งเก็บข้อมูลสํารองภายนอก บริษัทควรพิจารณาปัจจัยที่
เกี่ยวข้อง ได้แก่ สถานที่ตั้งและสภาพแวดล้อม กระบวนการรักษาความปลอดภัย วิธีการเข้าถึง
ข้อมูลที่จัดเก็บไว้ เป็นต้น
2. การจัดให้มีระบบเทคโนโลยีสารสนเทศสํารอง
บริษัทต้องทําหนดให้มีระบบเทคโนโลยีสารสนเทศสํารองที่สามารถทํางาน
ทดแทนระบบเทคโนโลยีสารสนเทศหลักเมื่อเกิดความเสียหายได้ เพื่อความต่อเนื่องในการ
ดำเนินงานและการให้บริการ โดยระบบเทคโนโลยีสารสนเทศสำรองอาจอยู่ในลักษณะศูนย์
ประมวลผลสำรอง (Backup Site) และ/หรือระบบเทคโนโลยีสารสนเทศสำรองเฉพาะบางส่วน
เช่น ข้อมูล โปรแกรมระบบงาน เครื่องคอมพิวเตอร์ และอุปกรณ์เครือข่าย เป็นต้น แนวทาง
สำคัญที่บริษัทควรพิจารณา มีดังนี้
