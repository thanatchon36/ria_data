1. เหตุผลในการออกประกาศ
บริษัทเงินทุนและบริษัทเครดิตฟองซิเอร์ซึ่งเป็นผู้ให้บริการทางการเงินมีการนำ
เทคโนโลยีสารสนเทศเข้ามาใช้ในการดำเนินงานอย่างต่อเนื่อง เพื่อพัฒนาศักยภาพของบริษัท
เงินทุนและบริษัทเครดิตฟองซิเอร์ให้มีประสิทธิภาพและรวดเร็วในการตอบสนองความต้องการของ
ผู้ใช้บริการที่เปลี่ยนแปลงไป ซึ่งการเลือกใช้เทคโนโลยีที่เหมาะสมจะทำให้บริษัทเงินทุนและ
บริษัทเครดิตฟองซิเอร์สามารถลดต้นทุนและเพิ่มประสิทธิภาพการทำงานได้จริง เป็นที่น่าเชื่อถือ
และเป็นการพิทักษ์รักษาประโยชน์ของประชาชนผู้ใช้บริการ
การใช้เทคโนโลยีสารสนเทศ แม้จะช่วยให้บริษัทเงินทุนและบริษัทเครดิตฟองซิเอร์
ลดต้นทุนการให้บริการ เพิ่มประสิทธิภาพ เกิดความรวดเร็วและสร้างความสะดวกสบายให้กับ
ผู้ใช้บริการก็จริง แต่การใช้เทคโนโลยีดังกล่าวก็ก่อให้เกิดความเสี่ยงเช่นกัน ดังนั้น การควบคุมดูแล
รักษาความปลอดภัยจึงเป็นสิ่งสำคัญ เนื่องจากเมื่อเกิดความเสียหายจากระบบเทคโนโลยีดังกล่าว
อิเล็กทรอนิกส์
ม
อาจก่อให้เกิดความเสียหายแก่บริษัทเงินทุนและบริษัทเครดิตฟองซิเอร์เองทั้งในด้านจำนวนเงินและ
ชื่อเสียงที่ไม่สามารถประเมินค่าได้ รวมถึงการฉ้อโกงรูปแบบใหม่ ๆ ที่เมื่อเกิดขึ้นแล้วจะเป็นไป
อย่างรวดเร็วและเกิดความเสียหายอย่างมากและมีผลกระทบในวงกว้างต่อระบบการเงินของประเทศได้
ธนาคารแห่งประเทศไทยตระหนักถึงความสําคัญดังกล่าว จึงออกหลักเกณฑ์ให้
บริษัทเงินทุนและบริษัทเครดิตฟองซิเอร์ผู้ใช้เทคโนโลยีสารสนเทศในการให้บริการการเงินถือ
ปฏิบัติตามหลักเกณฑ์และแนวปฏิบัติต่าง ๆ ที่เหมาะสมกับการให้บริการการเงินทาง
การออกประกาศฉบับนี้ เพื่ออ้างอิงอำนาจตามกฎหมายให้สอดคล้องกับ
พระราชบัญญัติธุรกิจสถาบันการเงิน พ.ศ. 2551 และเป็นการรวบรวมประกาศกระทรวงการคลัง
ที่เกี่ยวข้องมาประมวลให้อยู่ในฉบับเดียวกัน โดยให้ขอบเขตธุรกิจที่บริษัทเงินทุนและบริษัท
เครดิตฟองซิเอร์ได้รับอนุญาตยังคงเป็นไปตามขอบเขตที่ได้รับอนุญาตอยู่เดิม
