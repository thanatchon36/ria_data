ความปลอดภัย การพัฒนาและฝึกอบรมพนักงาน ระบบการควบคุมภายใน การแก้ไขปัญหาทางด้าน
กฎหมายที่อาจเกิดขึ้น โดยคำนึงถึงสิทธิและผลประโยชน์ของลูกค้าผู้ใช้บริการ
ทั้งนี้ ต้องพร้อมที่จะอธิบายหรือชี้แจงเพิ่มเติมและปฏิบัติตามที่ธนาคารแห่ง
ประเทศไทยสั่งการ และ
2.2 จัดให้มีและมอบเอกสารหลักฐานสำหรับธุรกรรมที่กระทำแก่ลูกค้า เพื่อใช้
เป็นหลักฐานตามกฎหมาย รวมทั้งต้องเก็บรักษาสำเนาไว้ให้ธนาคารแห่งประเทศไทยตรวจสอบได้
3. เมื่อบริษัทเงินทุนและบริษัทเครดิตฟองซิเอร์ ยื่นคำขอและรายละเอียดตามข้อ 2
แล้ว ให้มีผลเป็นการอนุญาตเมื่อพ้นกำหนด 60 วันนับแต่วันยื่นคำขอเว้นแต่ธนาคารแห่งประเทศไทย
จะมีข้อทักท้วงหรือให้ชี้แจงเพิ่มเติมเป็นลายลักษณ์อักษร ให้บริษัทเงินทุนและบริษัทเครดิตฟองซิเอร์
ได้รับอนุญาตเมื่อได้รับแจ้งการอนุญาตจากธนาคารแห่งประเทศไทย
ม
4. หลักเกณฑ์ในการประกอบธุรกิจ
4.1 เมื่อบริษัทเงินทุนและบริษัทเครดิตฟองซิเอร์ได้รับอนุญาตตามข้อ 3 แล้ว
บริษัทเงินทุนและบริษัทเครดิตฟองซิเอร์ สามารถใช้บริการเครือข่ายอินเทอร์เน็ต (Internet) ในการ
ประกอบธุรกิจของบริษัทเงินทุนและบริษัทเครดิตฟองซิเอร์ได้ ภายในขอบเขต ดังต่อไปนี้
4.1.1 บริษัทเงินทุนและบริษัทเครดิตฟองซิเอร์สามารถใช้บริการเครือข่าย
อินเทอร์เน็ต (Internet) ในการประกอบธุรกรรมอื่น ๆ ที่ได้รับอนุญาตเพิ่มเติมได้ โดยไม่ต้องขอ
อนุญาตใช้เครือข่ายอินเทอร์เน็ต (Internet) ในการประกอบธุรกิจอีก ทั้งนี้ ต้องมีการปรับปรุงแผน
รองรับการประกอบธุรกรรมดังกล่าวด้วย
4.1.2 บริษัทเงินทุนและบริษัทเครดิตฟองซิเอ สามารถแสดงเครื่องหมาย
การค้า (Logo) หรือข้อความของธุรกิจอื่นบน Website ของบริษัทเงินทุนและบริษัทเครดิตฟองซิเอร์
เพื่ออำนวยความสะดวกให้ลูกค้าผู้ใช้บริการทราบว่ามีธุรกิจอื่นใดที่สามารถทำธุรกรรมด้านการเงิน
ผ่านบริษัทเงินทุนและบริษัทเครดิตฟองซิเอร์หรือเพื่อเป็นช่องทางให้ลูกค้าผู้ใช้บริการเลือกเข้า
Website ของธุรกิจอื่นได้ ยกเว้นหน้าจอภาพแรกซึ่งเป็นหน้าจอภาพหลักของ Website ให้แสดง
เฉพาะบริการของบริษัทเงินทุนและบริษัทเครดิตฟองซิเอร์ เท่านั้น
ม บ
ทั้งนี้ บริษัทเงินทุนและบริษัทเครดิตฟองซิเอร์ต้องไม่หารายได้จากการ
แสดงเครื่องหมายการค้า (Logo) หรือข้อความของธุรกิจอื่นดังกล่าว ซึ่งเสมือนเป็นการโฆษณาให้
ธุรกิจอื่น และต้องไม่กระทำการใด ๆ ในลักษณะที่เป็นการโฆษณาหรือชี้ชวนให้ลูกค้าผู้ใช้บริการ
เข้าไปใช้บริการใน Website ของธุรกิจอื่นที่บริษัทเงินทุนและบริษัทเครดิตฟองซิเอร์มีการเชื่อมโยง
