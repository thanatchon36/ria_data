ประกาศธนาคารแห่งประเทศไทย
ที่ สนส.น.2/2562
เรื่อง การดำรงเงินสํารองขั้นต่ำของสถาบันการเงินและกลุ่มธุรกิจทางการเงิน
1. เหตุผลในการออกประกาศ
ตามที่ธนาคารแห่งประเทศไทยได้ปรับปรุงหลักเกณฑ์การจัดชั้นและการกันเงินสำรอง
ของสถาบันการเงินให้รองรับการบังคับใช้มาตรฐานการรายงานทางการเงิน ฉบับที่ 9 เรื่อง เครื่องมือ
ทางการเงิน (TFRS 9) ที่สภาวิชาชีพบัญชีให้บังคับใช้กับการจัดทำงบการเงินที่เริ่มต้นในหรือหลังวันที่
1 มกราคม 2563 เป็นต้นไป นั้น
TFRS 9 เป็นมาตรฐานการรายงานทางการเงินที่มีลักษณะเป็น Principle-based
การนํามาปฏิบัติจึงอาจต้องอาศัยการตีความและการใช้ดุลยพินิจของสถาบันการเงินหรือกลุ่มธุรกิจทาง
การเงิน อาทิ การกําหนดปัจจัยที่บ่งชี้ถึงการเพิ่มขึ้นของความเสี่ยงด้านเครดิตอย่างมีนัยสำคัญ
(Significant Increase in Credit Risk: SICR) และการใช้ข้อมูลที่คาดการณ์ในอนาคต (Forwardlooking) ซึ่งทำให้วิธีการคำนวณเงินสำรองจากผลขาดทุนด้านเครดิตที่คาดว่าจะเกิดขึ้น (Expected
Credit Loss: ECL) มีความหลากหลายของวิธีการ แบบจำลอง และความแตกต่างของคุณภาพและ
ความเพียงพอของข้อมูลที่ใช้ในการคำนวณ
นอกจากนี้ หลักการกันเงินสำรองตาม TFRS 9 อาจผันผวนไปตามสภาวะเศรษฐกิจ
(Cycticality) โดยในช่วงสภาวะเศรษฐกิจตกต่ำการกันเงินสำรองมีแนวโน้มจะสูงขึ้นและเมื่อเศรษฐกิจ
เติบโตการกันเงินสำรองจะลดลง เนื่องจากข้อมูลที่ใช้ในการคำนวณเงินสำรองเป็นการคาดการณ์
ณ สถานการณ์ปัจจุบัน (Point-in-time estimate) และหากมีความผันผวนอย่างฉับพลัน (Cliff
effect) เมื่อมีสถานการณ์เกินความคาดหมาย อาจทำให้มีการกันเงินสำรองมากขึ้น เนื่องจากสถานะ
ของลูกหนี้มีความเสี่ยงมากขึ้น จึงต้องเปลี่ยนแปลงการกันเงินสำรองจากผลขาดทุนด้านเครดิตที่คาดว่า
จะเกิดขึ้นใน 12 เดือนข้างหน้า (12-month ECL) เป็นผลขาดทุนด้านเครดิตที่คาดว่าจะเกิดขึ้นตลอด
อายุ (Lifetime ECL)
ธนาคารแห่งประเทศไทยจึงพิจารณากําหนดหลักเกณฑ์การดำรงเงินสำรองขั้นต่ำเพิ่มเติม
เพื่อรองรับการกันเงินสำรองตาม TFRS 9 โดยมุ่งเน้นเรื่องความระมัดระวัง (Prudential) และคำนึงถึง
เสถียรภาพของระบบสถาบันการเงินเป็นสำคัญ เพื่อให้สถาบันการเงินและกลุ่มธุรกิจทางการเงินมี
เงินสํารองที่เพียงพอรองรับสถานการณ์ที่เกินความคาดหมาย ซึ่งจะช่วยลดความผันผวนของระดับ
เงินกองทุนตามสภาวะเศรษฐกิจ (Cycticality) กล่าวคือ การดำรงเงินสำรองขั้นต่ำจะช่วยลดความ
ผันผวนต่อระดับเงินกองทุนจากการกันเงินสำรองตาม TFRS 9 ที่ลดลงในช่วงที่เศรษฐกิจดี เนื่องจาก
การกำหนดอัตราเงินสำรองขั้นต่ำ (Provision floor) จะทำให้เงินสำรองไม่ลดลงไปอยู่ในระดับที่
ต่ำมากเกินไป และเมื่อเศรษฐกิจเริ่มกลับเป็นขาลง ภาระที่ต้องกันสำรองเพิ่มในทันทีจะน้อยลง เพราะ
สถาบันการเงินไต้กันเงินสํารองล่วงหน้าไว้ที่ระดับขั้นตาแล้ว
