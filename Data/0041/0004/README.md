“เงินสำรองที่กันไว้ทั้งหมด” หมายความว่า เงินสำรองตามประกาศธนาคารแห่ง
ประเทศไทยว่าด้วยหลักเกณฑ์การจัดชั้นและการกันเงินสำรองของสถาบันการเงิน
4.2 หลักการ
ธนาคารแห่งประเทศไทยกำหนดหลักเกณฑ์กำกับดูแลเพิ่มเติมเพื่อรองรับการนำ
มาตรฐานการรายงานทางการเงิน ฉบับที่ 9 เรื่อง เครื่องมือทางการเงิน (TFRS 9) มาใช้ในการจัดชั้น
และกันเงินสํารอง (Expected Credit Loss: ECL) โดยให้สถาบันการเงินและกลุ่มธุรกิจทางการเงินมี
เงินสํารองที่กันไว้ทั้งหมดที่อัตราขั้นต่ำร้อยละ 1 ของสินทรัพย์และรายการนอกงบดุลที่ไม่ด้อยคุณภาพ
หากเงินสำรองที่กันไว้ทั้งหมดต่ำกว่าเงินสำรองขั้นต่ำ ให้สถาบันการเงินและกลุ่มธุรกิจทางการเงินดำรง
เงินกองทุนรองรับส่วนต่างดังกล่าว
4.3 การดารงเงินสํารองขั้นต่ำสําหรับสถาบันการเงิน
4.3.1 วิธีการคำนวณเงินสำรองขั้นต่ำ
ให้สถาบันการเงินดำรงเงินสำรองขั้นต่ำในอัตราร้อยละ 1 ของสินทรัพย์และ
รายการนอกงบดุลที่ไม่ด้อยคุณภาพ ซึ่งเป็นผลรวมของเงินสำรองขั้นต่ำของ (1) สินทรัพย์ที่ไม่ด้อยคุณภาพ
และ (2) รายการนอกงบดุลที่ไม่ด้อยคุณภาพ ตามวิธีการคำนวณดังนี้
(1) สินทรัพย์ที่ไม่ด้อยคุณภาพ
ให้สถาบันการเงินคูณยอดสินทรัพย์ที่ไม่ด้อยคุณภาพก่อนหักเงินสำรอง
และการปรับลดความเสี่ยงด้านเครดิตด้วยอัตราร้อยละ 1 เพื่อคำนวณเงินสํารองขั้นต่ำ
(2) รายการนอกงบดุลที่ไม่ด้อยคุณภาพ
ให้สถาบันการเงินจํานวณมูลค่าเทียบเท่าสินทรัพย์ในงบดุลโดยการคูณ
ยอดรายการนอกงบดุลที่ไม่ด้อยคุณภาพด้วยค่าแปลงสภาพ (Credit Conversion Factor: CCF) ตาม
ประกาศธนาคารแห่งประเทศไทยว่าด้วยหลักเกณฑ์การคำานวณสินทรัพย์เสี่ยงด้านเครดิตสําหรับ
ธนาคารพาณิชย์โดย Standardised Approach (วิธี SA) แล้วนำมูลค่าเทียบเท่าสินทรัพย์ในงบดุล
ดังกล่าวไปคูณกับอัตราร้อยละ 1 เพื่อคำนวณเงินสํารองขั้นต่ำ
4.3.2 วิธีการดำรงเงินสำรองขั้นต่ำ กรณีเงินสำรองที่กันไว้ทั้งหมดต่ำกว่าเงิน
สํารองขั้นตา
หากสถาบันการเงินมีเงินสำรองที่กันไว้ทั้งหมดต่ำกว่าเงินสำรองขั้นต่ำที่
คำนวณได้ตามข้อ 4.3.1 หรือมีเงินสำรองส่วนขาด (Shortfall of provision) เท่ากับผลต่างระหว่าง
เงินสํารองขั้นตาและเงินสำรองที่กันไว้ทั้งหมด ให้ดำเนินการดังนี้
