พ
ขอ
การคำนวณเงินสำรองขั้นต่ำ
คำถาม
1
คําถาม - คําตอบ แนบท้ายประกาศธนาคารแห่งประเทศไทยที่ สนส. 22/2562
เรื่อง การดำรงเงินสำรองขั้นต่ำของสถาบันการเงินและกลุ่มธุรกิจทางการเงิน
“เงินสํารองที่กันไว้ทั้งหมด” ที่ใช้ในการเปรียบเทียบกับ
เงินสํารองขั้นต่ำา ให้หมายถึงเงินสํารองส่วนใด และสถาบัน
การเงินจะคํานวณเงินสำรองที่กันไว้ทั้งหมดอย่างไร
แนวคำตอบ
เงินสํารองที่กันไว้ทั้งหมด หมายถึงเงินสำรองที่ประกาศธนาคารแห่งประเทศไทยว่าด้วยหลักเกณฑ์การ
จัดชั้นและการกันเงินสํารองของสถาบันการเงินกำหนดให้กันไว้ตามมาตรฐานการรายงานทางการเงิน
ฉบับที่ 9 เรื่อง เครื่องมือทางการเงิน (TFRS 9) และเงินสำรองส่วนเกินที่ยังคงเหลือในบัญชี โดยให้นับ
เฉพาะเงินสำรองส่วนที่กันไว้สำหรับสินทรัพย์และรายการนอกงบดุลที่ไม่ด้อยคุณภาพตามนิยามที่กำหนด
ในประกาศฉบับนี้ (สนส.22/2562)
ตัวอย่าง กรณีที่สถาบันการเงินมีเงินสำรองส่วนเกิน ณ วันแรกที่ถือปฏิบัติตาม TFRS 9 และทยอยลด
เงินสำรองส่วนเกินด้วยวิธีเส้นตรงเป็นระยะเวลา 5 ปี (ตามหนังสือเวียน ธปท. ที่ ฝนส.(23)ว.1603/2562
เรื่อง ซักซ้อมความเข้าใจแนวทางการบริหารจัดการเงินสำรองส่วนเกิน ลงวันที่ 6 พ.ย. 2562)
ณ วันที่ 1 ม.ค. 2563 สถาบันการเงินมีเงินสำรอง ดังนี้
(1) เงินสำรองตาม TFRS 9 เท่ากับ 130 บาท
(2) เงินสำรองส่วนเกิน ณ วันแรก เท่ากับ 50 บาท โดยจะทยอยลดเป็นระยะเวลา 5 ปี ปีละ 10 บาท
ณ
สิ้นปีที่ 1 ที่ใช้ TFRS 9 สถาบันการเงินตั้งเงินสำรองเพิ่มตาม TFRS 9 จำนวน 20 บาท และทยอยลด
เงินสำรองส่วนเกิน จำนวน 10 บาท ทำให้ สถาบันการเงินมีเงินสำรอง ดังนี้
(1) เงินสำรองตาม TFRS 9 เท่ากับ 150 บาท แบ่งเป็นเงินสำรองตามการจัดชั้นของสินทรัพย์ ดังนี้
- สินทรัพย์ที่ไม่มีการเพิ่มขึ้นอย่างมีนัยสำคัญของความเสี่ยงด้านเครดิต (Performing) 10 บาท
- สินทรัพย์ที่มีการเพิ่มขึ้นอย่างมีนัยสำคัญของความเสี่ยงด้านเครดิต
(Under-performing) 30 บาท
- สินทรัพย์ที่มีการด้อยค่าด้านเครดิต (Non-performing) 110 บาท
(2) เงินสำรองส่วนเกิน ณ วันแรก คงเหลือเท่ากับ 40 บาท โดยเป็นเงินสำรองสำหรับสินทรัพย์ที่ไม่มี
การเพิ่มขึ้นอย่างมีนัยสำคัญของความเสี่ยงด้านเครดิต (Performing) ทั้งหมด
