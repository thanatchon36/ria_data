อาศัยอำนาจตามความในมาตรา 29 มาตรา 30 มาตรา 32 และ มาตรา 57 แห่ง
พระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยออกข้อกำหนดเกี่ยวกับ
การดำรงเงินสํารองขั้นต่ำของสถาบันการเงินและกลุ่มธุรกิจทางการเงินให้สถาบันการเงินและกลุ่มธุรกิจ
ทางการเงินถือปฏิบัติตามที่กำหนดในประกาศนี้
3. ขอบเขตการบังคับใช้
ประกาศนี้ให้ใช้บังคับกับสถาบันการเงิน บริษัทแม่ บริษัทลูก และบริษัทร่วมทุกแห่ง
ของสถาบันการเงินในกลุ่มธุรกิจทางการเงินตามกฎหมายว่าด้วยธุรกิจสถาบันการเงิน
๕
4. เนื้อหา
การเงิน
4.1 คำจำกัดความ
ในประกาศนี้
“สถาบันการเงิน” หมายความว่า สถาบันการเงินตามกฎหมายว่าด้วยธุรกิจสถาบัน
“กลุ่มธุรกิจทางการเงิน” หมายความว่า กลุ่มธุรกิจทางการเงินตามกฎหมายว่าด้วย
ธุรกิจสถาบันการเงิน และประกาศธนาคารแห่งประเทศไทยว่าด้วยหลักเกณฑ์การกำกับดูแลโครงสร้าง
และขอบเขตธุรกิจของกลุ่มธุรกิจทางการเงิน
“สินทรัพย์และรายการนอกงบดุลที่ไม่ด้อยคุณภาพ” หมายความว่า สินทรัพย์และ
รายการนอกงบดุล ที่ไม่มีการเพิ่มขึ้นอย่างมีนัยสำคัญของความเสี่ยงด้านเครดิต (Performing) และ
สินทรัพย์และรายการนอกงบดุลที่มีการเพิ่มขึ้นอย่างมีนัยสำคัญของความเสี่ยงด้านเครดิต (Underperforming) ซึ่งต้องกันเงินสำรองตามประกาศธนาคารแห่งประเทศไทยว่าด้วยหลักเกณฑ์การจัดชั้น
และการกันเงินสำรองของสถาบันการเงิน ยกเว้นกรณีที่มีคู่สัญญาเป็นลูกหนี้ภาครัฐบาลและธนาคารกลาง
ที่ได้รับน้ำหนักความเสี่ยงร้อยละ 0 ลูกหนี้รัฐวิสาหกิจที่เป็นสถาบันการเงินที่มีอายุตามสัญญา (Original
maturity) ไม่เกิน 3 เดือน ลูกหนี้ธนาคารเพื่อการพัฒนาระหว่างประเทศที่ได้รับน้ำหนักความเสี่ยงร้อยละ 0
ลูกหนี้สถาบันการเงินที่มีอายุตามสัญญา (Original maturity) ไม่เกิน 3 เดือน ลูกหนี้บริษัทหลักทรัพย์
ที่มีอายุตามสัญญา (Original maturity) ไม่เกิน 3 เดือน ตามประกาศธนาคารแห่งประเทศไทยว่าด้วย
หลักเกณฑ์การคำนวณสินทรัพย์เสี่ยงด้านเครดิตสำหรับธนาคารพาณิชย์โดย Standardised
Approach (วิธี SA) ทั้งนี้ กรณีที่เป็นเงินให้สินเชื่อ เงินลงทุนในตราสารหนี้ และเงินฝาก ให้รวม
ดอกเบี้ยค้างรับบบันทึกบัญชีด้วย
