1. เหตุผลในการออกประกาศ
การที่สถาบันการเงินถือครองอสังหาริมทรัพย์ที่ไม่ได้ใช้ประโยชน์เป็นสถานที่
สำหรับประกอบธุรกิจแล้ว เป็นการใช้เงินทุนที่ไม่ตรงตามวัตถุประสงค์ของการประกอบธุรกิจ
สถาบันการเงิน อีกทั้งยังอาจก่อให้เกิดความเสี่ยงซึ่งมีผลกระทบต่อฐานะของสถาบันการเงิน
จึงห้ามมิให้สถาบันการเงินซื้อหรือมีไว้ซึ่งอสังหาริมทรัพย์ เว้นแต่ใช้เพื่อเป็นสถานที่สำหรับ
การประกอบธุรกิจ หรือเป็นที่พัก หรือเพื่อสวัสดิการของพนักงานและลูกจ้างของสถาบันการเงินนั้น
ตามสมควร โดยต้องได้รับอนุญาตจากธนาคารแห่งประเทศไทย
ในการออกประกาศฉบับนี้ได้ยกเลิกหลักเกณฑ์เดิมเฉพาะในส่วนที่เกี่ยวกับเรื่องการ
จําหน่ายอสังหาริมทรัพย์ซึ่งเดิมใช้เป็นสถานที่สำหรับดำเนินธุรกิจหรือสำหรับพนักงานและลูกจ้าง
ของธนาคารพาณิชย์ และให้สถาบันการเงินทุกแห่งถือปฏิบัติตามหลักเกณฑ์การจำหน่าย
อสังหาริมทรัพย์รอการขายที่ได้ปรับปรุงใหม่ตามประกาศธนาคารแห่งประเทศไทยว่าด้วยเรื่อง
อสังหาริมทรัพย์รอการขาย และที่แก้ไขเพิ่มเติม นอกจากนี้ยังเป็นการรวมหลักเกณฑ์การซื้อหรือ
มีไว้ซึ่งอสังหาริมทรัพย์เพื่อเป็นสถานที่สำหรับประกอบธุรกิจ หรือสำหรับพนักงานและลูกจ้าง
ของธนาคารพาณิชย์ บริษัทเงินทุน และบริษัทเครดิตฟองซิเอร์ มาไว้ในฉบับเดียวกัน โดยสาระสำคัญ
ของหลักเกณฑ์ไม่เปลี่ยนแปลงไปจากเดิม
2. อำนาจตามกฎหมาย
อาศัยอำนาจตามความในมาตรา 13 และมาตรา 80 (2) (ก) แห่งพระราชบัญญัติธุรกิจ
สถาบันการเงิน พ.ศ. 2551 อันเป็นกฎหมายที่มีบทบัญญัติบางประการเกี่ยวกับการจำกัดสิทธิเสรีภาพ
ของบุคคลซึ่งมาตรา 29 ประกอบกับมาตรา 31 มาตรา 33 มาตรา 36 มาตรา 39 มาตรา 41 และมาตรา 43
ของรัฐธรรมนูญแห่งราชอาณาจักรไทยบัญญัติให้กระทำได้โดยอาศัยอำนาจตามบทบัญญัติแห่ง
กฎหมาย ธนาคารแห่งประเทศไทยออกข้อกำหนดเรื่อง หลักเกณฑ์การซื้อหรือมีไว้ซึ่งอสังหาริมทรัพย์
ผ่นสป90-งป51001 -25521211
งป510 | วันที่ 11 ธ.ค. 2552
