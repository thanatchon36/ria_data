ที่จะซื้อหรือมีไว้ รวมทั้งจะต้องมีนโยบายที่ชัดเจนในกรณีเป็นการซื้อหรือมีไว้ซึ่งอสังหาริมทรัพย์
จากผู้ที่เกี่ยวข้องกับธนาคารพาณิชย์ด้วย
อนึ่ง ในกรณีที่ธนาคารแห่งประเทศไทย เห็นว่าธนาคารพาณิชย์ซื้อหรือมีไว้
ซึ่งอสังหาริมทรัพย์ในลักษณะเก็งกำไร หรือไม่เหมาะสม ธนาคารแห่งประเทศไทยอาจกำหนด
เงื่อนไขใด ๆ ให้ธนาคารพาณิชย์ปฏิบัติเพิ่มเติมก็ได้
5.2 หลักเกณฑ์สําหรับบริษัทเงินทุนและบริษัทเครดิตฟองซิเอร์
5.2.1 หลักเกณฑ์ในการอนุญาตให้บริษัทเงินทุนซื้อหรือมีไว้ซึ่งอสังหาริมทรัพย์
เพื่อใช้เป็นสถานที่สำหรับดำเนินธุรกิจ มีดังต่อไปนี้
(1) เป็นอสังหาริมทรัพย์ที่ซื้อหรือมีไว้เพื่อใช้เป็นสถานที่ตั้งสำนักงาน
อำนวยสินเชื่อ หรือสำนักงานสาขาในเขตพื้นที่ที่ได้รับอนุญาตแล้วเท่านั้น
(2) ขนาดที่ดินที่บริษัทเงินทุนจะซื้อหรือมีไว้เพื่อใช้เป็นสถานที่ตั้ง
สำนักงานอำนวยสินเชื่อ หรือสำนักงานสาขา รวมทั้งเป็นที่พักของพนักงานและลูกจ้าง มีเนื้อที่
รวมกันไม่เกินสำนักงานละ 400 ตารางวา
สำหรับขนาดพื้นที่ปฏิบัติงานในอาคารที่จะปลูกสร้างใหม่
หรือซื้ออาคาร
พร้อมที่ดิน หรือเช่าพื้นที่ในอาคารหรือห้องชุดในอาคารชุดไม่เกินสำนักงานละ 500 ตารางเมตร
และต้องเป็นสัดส่วนเฉพาะสำนักงานแยกต่างหากจากกิจการอื่นโดยชัดเจน
(3) จำนวนเงินลงทุนในการซื้อที่ดินพร้อมอาคาร หรือปลูกสร้างอาคาร
สำนักงานใหม่ หรือซื้อพื้นที่ในอาคารหรือห้องชุดในอาคารชุด และรวมทั้งเป็นที่พักพนักงาน
เมื่อรวมค่าตกแต่งมีมูลค่ารวมกันไม่เกินสำนักงานละ 20 ล้านบาท
ให้บริษัทเงินทุนแจ้งธนาคารแห่งประเทศไทยทราบพร้อมเอกสารหลักฐาน
ที่เกี่ยวข้องภายใน 15 วัน นับแต่วันที่ทำสัญญาซื้อขาย หรือสัญญาเช่าดังกล่าว
สำหรับการซื้อหรือมีไว้ซึ่งอสังหาริมทรัพย์ที่ไม่อยู่ในหลักเกณฑ์ตามข้อ 5.2.1 (1)
(2) และ (3) บริษัทเงินทุนต้องขออนุญาตต่อธนาคารแห่งประเทศไทยก่อนดำเนินการเป็นรายกรณี
การขยายสถานที่ทำการของบริษัทเงินทุนและบริษัทเครดิตฟองซิเอร์ ใน
กรณีดังต่อไปนี้
5.2.2
(1) การเช่าเพื่อขยายพื้นที่ทำการภายในอาคารเดียวกันหรือในบริเวณ
ใกล้เคียงกับอาคารที่ทำการสำนักงานใหญ่ที่อยู่ในรัศมีไม่เกิน 200 เมตร
(2) การเช่าพื้นที่ปฏิบัติงานที่ไม่ต้องติดต่อกับประชาชน
