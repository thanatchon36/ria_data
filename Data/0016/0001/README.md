เรียน ผู้จัดการ
ของธนาคารพาณิชย์
ในกิจการร่วมลงทุนเพื่อพัฒนาอสังหาริมทรัพย์รอการขายของธนาคารพาณิชย์
ธนาคารแห่งประเทศไทย (ธปท.) ขอนำส่งประกาศ ธปท. เรื่อง หลักเกณฑ์การดำเนินงาน
ลงวันที่ 15 มิถุนายน 2553
ซึ่งได้ลงประกาศในราชกิจจานุเบกษา ฉบับประกาศและงานทั่วไป เล่ม 127 ตอนพิเศษ 79 ง ลงวันที่
25 มิถุนายน 2553 แล้ว และมีผลบังคับใช้ตั้งแต่วันที่ 26 มิถุนายน 2553 เป็นต้นไป
สาระสำคัญของการออกประกาศในครั้งนี้ เป็นการกำหนดหลักเกณฑ์การดำเนินงาน
ในกิจการร่วมลงทุนเพื่อพัฒนาอสังหาริมทรัพย์รอการขายของธนาคารพาณิชย์ที่ได้รับมาก่อนวันที่
1 มกราคม 2553 ที่มีสภาพไม่พร้อมขายแต่ยังคงมีศักยภาพในการพัฒนาและไม่ใช่ที่ดินเปล่า โดยมี
วัตถุประสงค์เพื่อส่งเสริมให้ธนาคารพาณิชย์สามารถขายอสังหาริมทรัพย์รอการขายดังกล่าวได้อย่าง
รวดเร็วยิ่งขึ้น ซึ่งธนาคารพาณิชย์จะต้องปฏิบัติตามหลักเกณฑ์ที่กำหนดในประกาศนี้
ทั้งนี้ ธนาคารพาณิชย์จะต้องจัดส่งข้อมูลและรายละเอียดเกี่ยวกับกิจการร่วมลงทุนเพื่อ
พัฒนาอสังหาริมทรัพย์รอการขายของธนาคารพาณิชย์ กิจการร่วมลงทุนฯ) ให้ฝ่ายกำกับสถาบันการเงิน
สายกำกับสถาบันการเงิน ธปท. ทราบภายใน 1 เดือนนับจากวันจดทะเบียนจัดตั้งกิจการร่วมลงทุน
แล้วเสร็จ และให้ธนาคารพาณิชย์ที่มีการดำเนินงานในกิจการร่วมลงทุนฯ จัดส่งรายงานตามแบบที่กำหนด
ทุกงวดการบัญชีมายังฝ่ายกำกับสถาบันการเงิน สายกำกับสถาบันการเงิน ธปท. ภายใน 21 วันนับจาก
วันสิ้นงวดการบัญชี โดยเริ่มจัดส่งแบบรายงานครั้งแรกสำหรับข้อมูล ณ สิ้นเดือนธันวาคม 2553
จึงเรียนมาเพื่อโปรดทราบและถือปฏิบัติ
ฝ่ายนโยบายความเสี่ยง
โทรศัพท์ 0-2283-5304, 0-2283-6939
หมายเหตุ ไม่มีการจัดประชุมชี้แจง
ขอแสดงความนับถือ
floom Soissum
(
(นางผ่องเพ็ญ เรืองวีรยุทธ)
ผู้อำนวยการอาวุโส ฝ่ายนโยบายความเสี่ยง
ผู้ว่าการแทน
สิ่งที่ส่งมาด้วย ประกาศธนาคารแห่งประเทศไทย เรื่อง หลักเกณฑ์การดำเนินงานในกิจการร่วมลงทุน
เพื่อพัฒนาอสังหาริมทรัพย์รอการขายของธนาคารพาณิชย์ ลงวันที่ 15 มิถุนายน 2553
