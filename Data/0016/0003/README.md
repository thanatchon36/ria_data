3. ขอบเขตการบังคับใช้
4. เนื้อหา
ประกาศฉบับนี้ให้ใช้บังคับกับธนาคารพาณิชย์ตามกฎหมายว่าด้วยธุรกิจสถาบัน
การเงินทุกแห่ง ยกเว้นธนาคารพาณิชย์เพื่อรายย่อย
4.1 คําจํากัดความ
4.1.1 “กิจการร่วมลงทุนเพื่อพัฒนาอสังหาริมทรัพย์รอการขาย” หมายความว่า
บริษัทที่จัดตั้งขึ้นเป็นการเฉพาะ โดยผู้ประกอบธุรกิจอสังหาริมทรัพย์ร่วมกับธนาคารพาณิชย์ เพื่อ
พัฒนาอสังหาริมทรัพย์รอการขายที่ผู้ประกอบธุรกิจอสังหาริมทรัพย์ได้รับซื้อมาจากธนาคารพาณิชย์นั้น
4.1.2 “ผู้ประกอบธุรกิจอสังหาริมทรัพย์” หมายความว่า นิติบุคคลที่ประกอบ
ธุรกิจพัฒนาอสังหาริมทรัพย์
4.1.3 “อสังหาริมทรัพย์รอการขาย” หมายความว่า อสังหาริมทรัพย์รอการขายตาม
ประกาศธนาคารแห่งประเทศไทยว่าด้วยอสังหาริมทรัพย์รอการขาย
4.1.4 “ผู้ที่เกี่ยวข้อง” หมายความว่า ผู้ที่เกี่ยวข้องตามพระราชบัญญัติธุรกิจ
สถาบันการเงิน พ.ศ. 2551
4.1.5 “ผู้ประเมินราคาภายนอก” หมายความว่า ผู้ประเมินราคาภายนอกตาม
แนวนโยบายของธนาคารแห่งประเทศไทยว่าด้วยการประเมินราคาหลักประกันและอสังหาริมทรัพย์
รอการขายที่ได้รับจากการชำระหนี้
4.1.6 “เงินกองทุน” หมายความว่า เงินกองทุนทั้งสิ้นตามประกาศธนาคารแห่ง
ประเทศไทยว่าด้วยองค์ประกอบของเงินกองทุนและหลักเกณฑ์การดำรงเงินกองทุนสําหรับธนาคาร
พาณิชย์ที่จดทะเบียนในประเทศ หรือสำหรับธนาคารพาณิชย์ต่างประเทศ แล้วแต่กรณี
4.2 หลักเกณฑ์
4.2.1 การกำหนดแนวนโยบายการดำเนินงานในกิจการร่วมลงทุนเพื่อพัฒนา
อสังหาริมทรัพย์รอการขาย
