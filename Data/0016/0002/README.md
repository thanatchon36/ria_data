ประกาศธนาคารแห่งประเทศไทย
ที่ สนส. 5 /2553
เรื่อง หลักเกณฑ์การดำเนินงานในกิจการร่วมลงทุนเพื่อพัฒนาอสังหาริมทรัพย์รอการขาย
ของธนาคารพาณิชย์
1. เหตุผลในการออกประกาศ
ในการดำเนินธุรกิจธนาคารพาณิชย์นั้น ธนาคารพาณิชย์อาจมีความจำเป็นต้องถือครอง
อสังหาริมทรัพย์เนื่องจากการดำเนินธุรกิจหลักของธนาคารพาณิชย์ ไม่ว่าจะได้รับมาจากการรับชำระ
หนี้ การประกันการให้สินเชื่อ หรือการซื้ออสังหาริมทรัพย์ที่ธนาคารพาณิชย์นั้นได้รับจำนองไว้
จากการขายทอดตลาด โดยคำสั่งศาลหรือเจ้าพนักงานพิทักษ์ทรัพย์ ซึ่งในบางครั้งอสังหาริมทรัพย์
รอการขายที่ธนาคารพาณิชย์ถือครองอาจอยู่ระหว่างการก่อสร้างหรือมีสภาพไม่พร้อมใช้งาน ทำให้
ธนาคารพาณิชย์ไม่สามารถจําหน่ายอสังหาริมทรัพย์ดังกล่าวออกไปได้อย่างมีประสิทธิภาพ ซึ่งส่งผลให้
ธนาคารพาณิชย์มีภาระต้นทุนในการถือครอง รวมถึงไม่สามารถปฏิบัติตามหลักเกณฑ์การถือครอง
อสังหาริมทรัพย์รอการขายที่ธนาคารแห่งประเทศไทยกําหนดได้
ดังนั้น เพื่อส่งเสริมให้ธนาคารพาณิชย์สามารถขายอสังหาริมทรัพย์รอการขายที่ได้มา
จากการชำระหนี้ได้อย่างรวดเร็ว อันจะเป็นการสนับสนุนการดำเนินธุรกิจหลักของธนาคารพาณิชย์
ให้มีประสิทธิภาพมากยิ่งขึ้น ธนาคารแห่งประเทศไทยจึงออกประกาศฉบับนี้เพื่อกำหนดหลักเกณฑ์
การดำเนินงานในกิจการร่วมลงทุนเพื่อพัฒนาอสังหาริมทรัพย์รอการขายของธนาคารพาณิชย์ ซึ่งเป็นการ
ร่วมลงทุนกับผู้ประกอบธุรกิจอสังหาริมทรัพย์ที่มีความเชี่ยวชาญเพื่อพัฒนาอสังหาริมทรัพย์รอการขาย
ของธนาคารพาณิชย์ที่มีสภาพไม่พร้อมจำหน่ายแต่ยังคงมีศักยภาพ เช่น อยู่ระหว่างการก่อสร้าง เป็นต้น
2. อำานาจตามกฎหมาย
อาศัยอำนาจตามความในมาตรา 34 มาตรา 49 และมาตรา 50 แห่งพระราชบัญญัติ
ธุรกิจสถาบันการเงิน พ.ศ. 2551 อันเป็นกฎหมายที่มีบทบัญญัติบางประการเกี่ยวกับการจำกัดสิทธิ
เสรีภาพของบุคคลซึ่งมาตรา 29 อันประกอบกับมาตรา 31 มาตรา 33 มาตรา 36 มาตรา 39 มาตรา
41 และมาตรา 43 ของรัฐธรรมนูญแห่งราชอาณาจักรไทยบัญญัติให้กระทำได้โดยอาศัยอำนาจตาม
บทบัญญัติแห่งกฎหมาย ธนาคารแห่งประเทศไทยออกข้อกำหนดเกี่ยวกับหลักเกณฑ์การดำเนินงาน
