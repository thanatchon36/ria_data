4.2.5 ระยะเวลาการดำเนินงานของกิจการร่วมลงทุนเพื่อพัฒนาอสังหาริมทรัพย์
กิจการร่วมลงทุนเพื่อพัฒนาอสังหาริมทรัพย์รอการขายแต่ละกิจการต้อง
มีระยะเวลาในการดำเนินงานไม่เกิน 5 ปีนับจากวันที่จดทะเบียนจัดตั้งกิจการร่วมลงทุนเพื่อพัฒนา
อสังหาริมทรัพย์รอการขายแล้วเสร็จจนถึงวันที่ยื่นจดทะเบียนเลิกกิจการร่วมลงทุนเพื่อพัฒนา
รอการขาย
อสังหาริมทรัพย์รอการขาย เว้นแต่จะได้รับการผ่อนผันจากธนาคารแห่งประเทศไทย
ทั้งนี้ ในกรณีที่กิจการร่วมลงทุนเพื่อพัฒนาอสังหาริมทรัพย์รอการขาย
ไม่สามารถยื่นจดทะเบียนเลิกกิจการนั้นให้แล้วเสร็จภายในระยะเวลาดังกล่าว และธนาคารพาณิชย์
ไม่สามารถลดการถือหรือมีหุ้นในกิจการนั้นให้คงเหลือไม่เกินร้อยละ 10 ของจำนวนหุ้นที่จำหน่ายได้
ทั้งหมดแล้วของกิจการร่วมลงทุนเพื่อพัฒนาอสังหาริมทรัพย์รอการขายภายในระยะเวลาดังกล่าว
ให้ธนาคารพาณิชย์นำเงินร่วมลงทุนส่วนที่เกินกว่าร้อยละ 10 ของจำนวนหุ้นที่จำหน่ายได้แล้วทั้งหมด
ของกิจการนั้น มาหักออกจากเงินกองทุนชั้นที่ 1 ร้อยละ 50 และเงินกองทุนชั้นที่ 2 ร้อยละ 50 ซึ่งหาก
เงินกองทุนชั้นที่ 2 ไม่มีหรือมีไม่เพียงพอ ให้หักจำนวนที่เหลือออกจากเงินกองทุนชั้นที่ 1 ทั้งจำนวน
4.2.6
การวัดมูลค่าและบันทึกบัญชีเงินลงทุนในกิจการร่วมลงทุน
ให้ธนาคารพาณิชย์ถือปฏิบัติเกี่ยวกับการวัดมูลค่าและการบันทึกบัญชี
เงินลงทุนในกิจการร่วมลงทุนเพื่อพัฒนาอสังหาริมทรัพย์รอการขายตามมาตรฐานการบัญชีฉบับที่
เกี่ยวข้องที่กำหนดตามกฎหมายว่าด้วยวิชาชีพบัญชี
4.2.7 การจัดส่งข้อมูลและรายงานต่อธนาคารแห่งประเทศไทย
(1) ธนาคารพาณิชย์ต้องจัดส่งข้อมูลและรายละเอียดเกี่ยวกับกิจการ
ร่วมลงทุนเพื่อพัฒนาอสังหาริมทรัพย์รอการขายที่ธนาคารพาณิชย์ร่วมลงทุนและได้รับความเห็นชอบ
จากคณะกรรมการธนาคารพาณิชย์ให้ฝ่ายกำกับสถาบันการเงิน ธนาคารแห่งประเทศไทยได้รับทราบ
ภายใน 1 เดือนนับจากวันจดทะเบียนจัดตั้งกิจการร่วมลงทุนเพื่อพัฒนาอสังหาริมทรัพย์รอการขาย
แล้วเสร็จ ทั้งนี้ ข้อมูลดังกล่าวต้องประกอบด้วยรายละเอียดอย่างน้อยดังต่อไปนี้
ก. ชื่อ ประเภทวัตถุประสงค์ อายุ และรายละเอียดการจัดตั้งของกิจการ
ร่วมลงทุนเพื่อพัฒนาอสังหาริมทรัพย์รอการขาย ตลอดจนรายละเอียดของผู้ร่วมลงทุนอื่นในกิจการนั้น
ข. รายละเอียดของอสังหาริมทรัพย์ที่กิจการนั้นจะนำมาพัฒนา และ
มูลค่าของอสังหาริมทรัพย์ดังกล่าวที่คาดว่าจะแล้วเสร็จ ซึ่งได้ประเมินโดยผู้ประเมินราคาภายนอก
ของธนาคารพาณิชย์ตามแนวนโยบายธนาคารแห่งประเทศไทยว่าด้วยการประเมินราคาหลักประกัน
