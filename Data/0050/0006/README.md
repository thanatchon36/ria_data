เพิ่มประสิทธิภาพในการดำเนินธุรกิจ การบริหารความเสี่ยงแบบองค์รวม ต้นทุน และประโยชน์
ต่อการดำเนินธุรกิจของสถาบันการเงินในประเทศไทยเป็นสำคัญ
(2) สถาบันการเงินต้องดำเนินการในงานหลักที่เกี่ยวข้องกับการตัดสินใจ
เชิงกลยุทธ์ (Strategic function) ด้วยตนเอง (หลักการและตัวอย่างตามเอกสารแนบ 1) ยกเว้น หากสถาบัน
การเงินใดมีความจําเป็นต้องใช้บริการในงานหลักที่เกี่ยวข้องกับการตัดสินใจเชิงกลยุทธ์จากพันธมิตร
ทางธุรกิจที่เป็นบริษัทในกลุ่มธุรกิจเดียวกันให้สถาบันการเงินขออนุญาตธนาคารแห่งประเทศไทยเป็น
รายกรณี
(3) สถาบันการเงินสามารถใช้บริการจากพันธมิตรทางธุรกิจที่เป็นนิติบุคคล
หรือบุคคลธรรมดา ทั้งที่อยู่ในประเทศและต่างประเทศ
(4) บริษัทเงินทุนและบริษัทเครดิตฟองซิเอร์ไม่สามารถมีตัวแทนทางการเงิน
แต่สามารถใช้บริการจากผู้ให้บริการภายนอก (outsourcing) ที่อยู่ในประเทศได้
(5) สาขาในต่างประเทศของธนาคารพาณิชย์ที่จดทะเบียนในประเทศไทย
ให้ปฏิบัติตามขอบเขตและเงื่อนไขในการใช้บริการจากพันธมิตรทางธุรกิจ และการดูแลผู้ใช้บริการ
ตามหลักเกณฑ์ของผู้กำกับดูแลในประเทศที่มีสาขาตั้งอยู่
5.3.2 ขอบเขตและเงื่อนไขเพิ่มเติมสำหรับพันธมิตรทางธุรกิจที่เป็นตัวแทนทาง
การเงินของธนาคารพาณิชย์ที่มีสถานที่ในการให้บริการ ดังนี้
(1) ตัวแทนทางการเงินที่เป็นบุคคลธรรมดาสามารถเป็นได้เฉพาะตัวแทน
รับถอนเงิน ตัวแทนจ่ายเงินสำหรับผู้ใช้บริการรายย่อย และตัวแทนรับชำระเงิน
(2) ตัวแทนทางการเงินที่เป็นนิติบุคคลสามารถเป็นตัวแทนทางการเงิน ได้แก่
ตัวแทนรับฝากเงิน ตัวแทนรับถอนเงิน ตัวแทนโอนเงิน ตัวแทนจ่ายเงินสําหรับผู้ใช้บริการรายย่อย
ตัวแทนจ่ายเงินสำหรับผู้ใช้บริการรายใหญ่ ตัวแทนรับชำระเงิน โดยตัวแทนจ่ายเงินสำหรับผู้ใช้บริการ
รายใหญ่ต้องเป็นนิติบุคคลที่เป็นธนาคารพาณิชย์หรือสถาบันการเงินเฉพาะกิจเท่านั้น
(3) ตัวแทนทางการเงินที่เป็นนิติบุคคลอื่น และบุคคลธรรมดา ต้องมี
คุณสมบัติและไม่มีลักษณะต้องห้ามตามเอกสารแนบ 2
(4) ตัวแทนรับถอนเงินและตัวแทนจ่ายเงินสําหรับผู้ใช้บริการรายย่อยทุกราย
สามารถให้บริการถอนเงินหรือจ่ายเงินรวมกันได้ไม่เกินสองหมื่นบาทต่อวันต่อบัญชีผู้ใช้บริการ
เพื่อจำกัดความเสี่ยงและความเสียหายที่อาจเกิดขึ้นกับบัญชีของผู้ใช้บริการ และตัวแทนทางการเงิน
ดังกล่าวจะต้องมีความพร้อมด้านสภาพคล่องเพียงพอรองรับปริมาณการเบิกถอนเงินสดโดยค้านึงถึง
เพดานการให้บริการต่อวันสำหรับผู้ใช้บริการแต่ละราย
