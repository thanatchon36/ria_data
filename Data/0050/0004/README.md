เป็นผู้ดำเนินการเอง รวมถึงการบริหารจัดการความเสี่ยง การรักษาความปลอดภัยในการทำธุรกรรม
และข้อมูลของผู้ใช้บริการ
2. นํานาจตามกฎหมาย
อาศัยอำนาจตามความในมาตรา 41 มาตรา 47 และมาตรา 71 แห่งพระราชบัญญัติ
ธุรกิจสถาบันการเงิน พ.ศ. 2551 ธนาคารแห่งประเทศไทยได้ออกหลักเกณฑ์การใช้บริการจากพันธมิตร
ทางธุรกิจ (business partner) ของสถาบันการเงิน ตามความในประกาศนี้
3. ประกาศที่ยกเลิก
ประกาศธนาคารแห่งประเทศไทย ที่ สนส. 8/2557 เรื่อง หลักเกณฑ์การใช้บริการจาก
ผู้ให้บริการภายนอก (Outsourcing) ในการประกอบธุรกิจของสถาบันการเงิน ลงวันที่ 25 ธันวาคม 2557
4. ขอบเขตการบังคับใช้
5. เนื้อหา
ประกาศฉบับนี้ใช้บังคับกับสถาบันการเงินตามกฎหมายว่าด้วยธุรกิจสถาบันการเงินทุกแห่ง
5.1 คำจำกัดความ
ในประกาศฉบับนี้
“พันธมิตรทางธุรกิจ” หมายความว่า นิติบุคคลหรือบุคคลธรรมดาที่มีการทำสัญญา
หรือข้อตกลงร่วมกับสถาบันการเงินในการให้บริการ ทั้งที่เป็นพันธมิตรทางธุรกิจที่ดำเนินการแทน
สถาบันการเงิน เช่น ตัวแทนทางการเงินและผู้ให้บริการภายนอก หรือพันธมิตรทางธุรกิจในรูปแบบอื่น
ที่มีการทำธุรกิจร่วมกับสถาบันการเงินเพื่อเอื้อให้เกิดประโยชน์ทางธุรกิจ โดยอาจมีการเชื่อมต่อ
ระบบงานด้านเทคโนโลยีสารสนเทศกับสถาบันการเงินด้วย
“ตัวแทนทางการเงิน” หมายความว่า นิติบุคคลหรือบุคคลธรรมดาที่ธนาคารพาณิชย์
แต่งตั้งเพื่อเป็นตัวแทนในการให้บริการธุรกรรมทางการเงินแทนธนาคารพาณิชย์ โดยมีสถานที่
ในการให้บริการ ได้แก่ ตัวแทนรับฝากเงิน ตัวแทนรับถอนเงิน ตัวแทนโอนเงิน ตัวแทนจ่ายเงินสำหรับ
ผู้ใช้บริการรายย่อย ตัวแทนจ่ายเงินสำหรับผู้ใช้บริการรายใหญ่ ตัวแทนรับชำระเงิน
“ตัวแทนรับฝากเงิน” หมายความว่า ตัวแทนทางการเงินที่ธนาคารพาณิชย์ได้แต่งตั้งขึ้น
เพื่อทําหน้าที่ให้บริการรับฝากเงินเข้าบัญชีเงินฝากแทนธนาคารพาณิชย์
“ตัวแทนรับถอนเงิน” หมายความว่า ตัวแทนทางการเงินที่ธนาคารพาณิชย์ได้แต่งตั้งขึ้น
เพื่อทําหน้าที่ให้บริการรับถอนเงินจากบัญชีเงินฝากแทนธนาคารพาณิชย์
“ตัวแทนโอนเงิน” หมายความว่า ตัวแทนทางการเงินที่ธนาคารพาณิชย์ได้แต่งตั้งขึ้น
เพื่อทําหน้าที่ให้บริการโอนเงินแทนธนาคารพาณิชย์
