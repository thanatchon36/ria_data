เรียน ผู้จัดการ
สถาบันการเงินทุกแห่ง
ที่ ฝนส.(01)ว. 34 /2563 เรื่อง นำส่งประกาศธนาคารแห่งประเทศไทยจำนวน 3 ฉบับ
ธนาคารแห่งประเทศไทยขอนําส่งประกาศธนาคารแห่งประเทศไทย จํานวน 3 ฉบับ ลงวันที่
3 สิงหาคม 2563 ซึ่งได้ประกาศในราชกิจจานุเบกษา ฉบับประกาศและงานทั่วไป เล่ม 137 ตอนพิเศษ
202 ง ลงวันที่ 3 กันยายน 2563 และมีผลบังคับใช้ตั้งแต่วันที่ 4 กันยายน 2563 เป็นต้นไป โดยมีสาระสำคัญ
ในการปรับปรุงประกาศ ดังนี้
1. ประกาศธนาคารแห่งประเทศไทย ที่ สนส. 15/2563 เรื่อง หลักเกณฑ์เกี่ยวกับ
ช่องทางให้บริการของธนาคารพาณิชย์ (banking channel) กำหนดให้ธนาคารพาณิชย์มีช่องทาง
ให้บริการแก่ลูกค้าได้ตามรูปแบบที่กำหนด เช่น สาขาทั่วไป สาขาอิเล็กทรอนิกส์ การธนาคารนอกสถานที่
ช่องทางดิจิทัล การให้บริการผ่านตัวแทนทางการเงิน (banking agent) โดยธนาคารพาณิชย์สามารถ
ให้บริการการธนาคารนอกสถานที่แบบบูธได้นานเกินกว่า 30 วัน แต่จะต้องนับเป็นจุดให้บริการ ทั้งนี้
ธนาคารพาณิชย์ต้องมีแนวทางการบริหารความเสี่ยงและแนวทางการดูแลผู้ใช้บริการที่เหมาะสมกับ
รูปแบบช่องทางให้บริการ
2. ประกาศธนาคารแห่งประเทศไทย ที่ สนส. 16/2563 เรื่อง หลักเกณฑ์การใช้บริการ
จากพันธมิตรทางธุรกิจ (business partner) ของสถาบันการเงิน กำหนดให้มีพันธมิตรทางธุรกิจ
3 รูปแบบ ได้แก่ ตัวแทนทางการเงิน (banking agent) ผู้ให้บริการภายนอก (Outsourcing) และพันธมิตร
ทางธุรกิจในรูปแบบอื่น โดยสถาบันการเงินสามารถใช้บริการจากพันธมิตรทางธุรกิจทั้งที่เป็นนิติบุคคลและ
บุคคลธรรมดา ยกเว้นงานหลักที่เกี่ยวข้องกับการตัดสินใจเชิงกลยุทธ์ (Strategic function) ซึ่งสถาบันการเงิน
ยังต้องดำเนินการด้วยตนเอง และธนาคารพาณิชย์สามารถแต่งตั้งตัวแทนทางการเงินเพื่อรับฝากเงิน ถอนเงิน
โอนเงิน จ่ายเงิน และรับชำระเงิน ตามขอบเขตและเงื่อนไขที่ ธปท. กำหนด ทั้งนี้ สถาบันการเงินต้องให้
ความสำคัญกับการดำเนินธุรกิจอย่างต่อเนื่อง การคุ้มครองและรับผิดชอบต่อผู้ใช้บริการ รวมถึงการบริหาร
จัดการความเสี่ยง
3. ประกาศธนาคารแห่งประเทศไทย ที่ สนส. 17/2563 เรื่อง จำนวนและการนับจุด
ให้บริการของธนาคารพาณิชย์ที่เป็นบริษัทลูกของธนาคารพาณิชย์ต่างประเทศและสาขาของธนาคาร
พาณิชย์ต่างประเทศ ปรับปรุงหลักเกณฑ์ให้เหมาะสมกับรูปแบบการให้บริการทางการเงินในประเทศ
ที่เปลี่ยนแปลงไป และให้สอดคล้องกับหลักเกณฑ์เกี่ยวกับช่องทางการให้บริการของธนาคารพาณิชย์
และการใช้บริการจากพันธมิตรทางธุรกิจ โดยให้นับการใช้พันธมิตรทางธุรกิจเพื่อเป็นช่องทางการติดต่อ
