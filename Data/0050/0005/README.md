“ตัวแทนจ่ายเงินสําหรับผู้ใช้บริการรายย่อย” หมายความว่า ตัวแทนทางการเงินที่
ธนาคารพาณิชย์ได้แต่งตั้งขึ้นเพื่อทำหน้าที่ให้บริการจ่ายเงินให้แก่บุคคลธรรมดา ตามคำสั่งและเงื่อนไข
ที่ได้รับจากธนาคารพาณิชย์ รวมถึงการเบิกเงินจากวงเงินสินเชื่อที่ได้รับอนุมัติจากธนาคารพาณิชย์
“ตัวแทนจ่ายเงินสําหรับผู้ใช้บริการรายใหญ่” หมายความว่า ตัวแทนทางการเงินที่
ธนาคารพาณิชย์ได้แต่งตั้งขึ้นเพื่อทำหน้าที่ให้บริการจ่ายเงินหรือแคชเชียร์เช็คให้แก่บุคคลตามคำสั่งและ
เงื่อนไขที่ได้รับจากธนาคารพาณิชย์ รวมถึงการเบิกเงินจากวงเงินสินเชื่อที่ได้รับอนุมัติจากธนาคารพาณิชย์
เพื่อสนับสนุนการดำเนินธุรกิจหรือการค้าของผู้ใช้บริการที่เป็นลูกค้าของธนาคารพาณิชย์ ทั้งนี้ ผู้ใช้บริการ
ดังกล่าวจะต้องเป็นนิติบุคคล องค์กร หรือวิสาหกิจขนาดกลางและขนาดย่อม (ธุรกิจ SMEs) เท่านั้น
“ตัวแทนรับชำระเงิน” หมายความว่า ตัวแทนทางการเงินที่ธนาคารพาณิชย์ได้แต่งตั้งขึ้น
เพื่อทำหน้าที่ให้บริการรับชำระหนี้สินเชื่อ บัตรเครดิต ค่าสาธารณูปโภค ค่าสินค้าและบริการ หรือการ
เติมมูลค่าเงินอิเล็กทรอนิกส์แทนธนาคารพาณิชย์
“บริษัทในกลุ่มธุรกิจเดียวกัน
(1) ในกรณีธนาคารพาณิชย์ที่จดทะเบียนในประเทศ หมายความว่า บริษัทใน
กลุ่มธุรกิจทางการเงินตามประกาศธนาคารแห่งประเทศไทยว่าด้วยหลักเกณฑ์การกำกับดูแลโครงสร้าง
และขอบเขตธุรกิจของกลุ่มธุรกิจทางการเงิน และเฉพาะในกรณีธนาคารพาณิชย์ที่มีต่างชาติถือหุ้น
มากกว่ากึ่งหนึ่ง หรือที่เป็นบริษัทลูกของสถาบันการเงินต่างประเทศ ให้หมายความรวมถึง บริษัทแม่
บริษัทลูก และบริษัทร่วมของธนาคารพาณิชย์ ที่ประกอบธุรกิจทางการเงินหรือธุรกิจสนับสนุนด้วย
(2) ในกรณีสาขาของธนาคารพาณิชย์ต่างประเทศ หมายความว่า สำนักงานใหญ่
หรือสาขาที่อยู่ในประเทศอื่น หรือสำนักงานภูมิภาคในต่างประเทศของสาขาของธนาคารพาณิชย์
ต่างประเทศ หรือบริษัทแม่ บริษัทลูก และบริษัทร่วมของธนาคารพาณิชย์ ที่ประกอบธุรกิจทางการเงิน
หรือธุรกิจสนับสนุน
5.2 หลักการ
5.2.1 สถาบันการเงินสามารถใช้บริการจากพันธมิตรทางธุรกิจทั้งที่เป็นนิติบุคคล
และบุคคลธรรมดา โดยต้องมีแนวทางการบริหารความเสี่ยงและแนวทางการดูแลผู้ใช้บริการที่
เหมาะสมได้ ยกเว้นงานหลักที่เกี่ยวข้องกับการตัดสินใจเชิงกลยุทธ์ (Strategic function) สถาบัน
การเงินยังต้องจําเนินการด้วยตนเอง
5.2.2 ธนาคารพาณิชย์สามารถแต่งตั้งตัวแทนทางการเงินเพื่อรับฝากเงิน ถอนเงิน
โอนเงิน จ่ายเงิน และรับชำระเงิน ตามขอบเขต เงื่อนไขและคุณสมบัติของตัวแทนทางการเงิน
ตามที่ธนาคารแห่งประเทศไทยก้าหนด
5.3 หลักเกณฑ์
5.3.1 ขอบเขตและเงื่อนไขการใช้บริการจากพันธมิตรทางธุรกิจโดยทั่วไป
(1) สถาบันการเงินสามารถใช้บริการจากพันธมิตรทางธุรกิจในงานที่ไม่ใช่
งานหลักที่เกี่ยวข้องกับการตัดสินใจเชิงกลยุทธ์ (non-strategic function) โดยให้คำนึงถึงการ
