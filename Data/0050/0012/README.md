คุณสมบัติและลักษณะต้องห้ามของตัวแทนทางการเงินที่เป็นนิติบุคคลอื่นและบุคคลธรรมดา
ตัวแทนทางการเงินต้องเป็นนิติบุคคลซึ่งจดทะเบียนในประเทศไทยหรือบุคคลธรรมดา มีสถานที่
และวันเวลาในการให้บริการที่ชัดเจน มีเครื่องมือ อุปกรณ์ และระบบ เช่น เครื่อง Electronic Data
Capture (EDC) โดยต้องสามารถออกหลักฐานการให้บริการเพื่อยืนยันการทำธุรกรรมได้ทันที ณ จุดให้บริการ
นอกจากนี้ ต้องแสดงรายละเอียดหน่วยงานของธนาคารพาณิชย์ที่รับผิดชอบการให้บริการของตัวแทน
ทางการเงินพร้อมรายละเอียดการติดต่อให้ผู้ใช้บริการทราบ
ทั้งนี้ ตัวแทนทางการเงินต้องไม่มีลักษณะต้องห้ามอย่างใดอย่างหนึ่ง ดังต่อไปนี้
(1) กรรมการหรือผู้มีอำนาจในการจัดการของนิติบุคคลหรือบุคคลธรรมดาที่เป็นตัวแทนทางการเงิน
(1.1) อยู่ในระหว่างถูกพิทักษ์ทรัพย์ หรือเป็นบุคคลล้มละลายหรือเคยเป็นบุคคลล้มละลาย
และยังไม่พ้นกําหนดสองปีนับแต่วันที่มีคำสั่งยกเลิกการล้มละลายหรือปลดการล้มละลาย หรือเคยเป็น
บุคคลล้มละลายทุจริต
(1.2) เคยต้องคำพิพากษาถึงที่สุดให้จำคุกในความผิดเกี่ยวกับทรัพย์ที่กระทำโดยทุจริต ไม่ว่า
จะมีการรอลงโทษหรือไม่ก็ตาม
(1.3) เคยได้รับโทษจำคุกโดยคำพิพากษาถึงที่สุดให้จำคุกในความผิดเกี่ยวกับการปลอม
และการแปลงตามประมวลกฎหมายอาญาหรือความผิดเกี่ยวกับคอมพิวเตอร์ตามกฎหมายว่าด้วยการกระทำ
ความผิดเกี่ยวกับคอมพิวเตอร์
(1.4) เคยต้องคำพิพากษาถึงที่สุดว่ากระทำความผิดฐานฟอกเงินหรือเคยต้องคำพิพากษา
หรือคำสั่งของศาลให้ทรัพย์ตกเป็นของแผ่นดิน ตามกฎหมายว่าด้วยการป้องกันและปราบปรามการฟอกเงิน
หรือเป็นบุคคลที่ถูกกำหนดให้เป็นผู้ที่มีการกระทำอันเป็นการก่อการร้ายหรือการแพร่ขยายอาวุธที่มี
อานุภาพทำลายล้างสูง หรือเคยต้องคำพิพากษาถึงที่สุดว่ากระทำความผิดฐานสนับสนุนทางการเงินแก่
การก่อการร้ายหรือการแพร่ขยายอาวุธที่มีอานุภาพทำลายล้างสูง ตามกฎหมายว่าด้วยการป้องกันและ
ปราบปรามการสนับสนุนทางการเงินแก่การก่อการร้ายและการแพร่ขยายอาวุธที่มีอานุภาพทำลายล้างสูง
(2) เป็นนิติบุคคลที่เคยต้องคำพิพากษาถึงที่สุดว่ากระทำความผิดฐานฟอกเงินหรือเคยต้อง
คําพิพากษาหรือคําสั่งของศาลให้ทรัพย์ตกเป็นของแผ่นดิน ตามกฎหมายว่าด้วยการป้องกันและปราบปราม
การฟอกเงิน หรือเป็นบุคคลที่ถูกกำหนดให้เป็นผู้ที่มีการกระทำ อันเป็นการก่อการร้ายหรือการแพร่
ขยายอาวุธที่มีอานุภาพทำลายล้างสูง หรือเคยต้องคำพิพากษาถึงที่สุดว่ากระทำความผิดฐานสนับสนุน
ทําลายล้างสูง
ทางการเงินแก่การก่อการร้ายหรือการแพร่ขยายอาวุธที่มีอานุภาพทำลายล้างสูง ตามกฎหมายว่าด้วยการ
ป้องกันและปราบปรามการสนับสนุนทางการเงินแก่การก่อการร้ายและการแพร่ขยายอาวุธที่มีอานุภาพ
