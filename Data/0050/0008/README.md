กฎหมายว่าด้วยการป้องกันและปราบปรามการฟอกเงิน กฎหมายว่าด้วยการควบคุมการแลกเปลี่ยนเงิน
และประกาศธนาคารแห่งประเทศไทยว่าด้วยการบริหารจัดการด้านการให้บริการแก่ลูกค้าอย่าง
เป็นธรรม (Market conduct)
(4) สถาบันการเงินต้องดูแลให้ผู้รับจ้างช่วง (Subcontract) จากพันธมิตร
ทางธุรกิจทุกทอดปฏิบัติตามหลักเกณฑ์และเงื่อนไขที่กำหนดในข้อ 5.3.1-5.3.2 ด้วย
5.4 การรายงานข้อมูลต่อธนาคารแห่งประเทศไทย
สถาบันการเงินต้องรายงานข้อมูลประจำปีในการใช้บริการจากพันธมิตรทางธุรกิจที่
ก่อให้เกิดความเสี่ยงอย่างมีนัยสำคัญ หรือส่งผลกระทบต่อผู้ใช้บริการในวงกว้าง เช่น ตัวแทน
ทางการเงิน และรวมถึงการใช้บริการจากพันธมิตรทางธุรกิจของสาขาในต่างประเทศของธนาคาร
พาณิชย์ที่จดทะเบียนในประเทศไทยด้วย ตามรายละเอียดที่ธนาคารแห่งประเทศไทยกําหนด เพื่อให้
ธนาคารแห่งประเทศไทยสามารถติดตามดูแลการใช้บริการจากพันธมิตรทางธุรกิจในภาพรวมได้
5.5 การตรวจสอบโดยธนาคารแห่งประเทศไทย ผู้ตรวจสอบภายนอก หรือหน่วยงาน
กํากับดูแลอื่น
สถาบันการเงินต้องดำเนินการให้ธนาคารแห่งประเทศไทย ผู้ตรวจสอบภายนอก หรือ
หน่วยงานของทางการอื่นสามารถเข้าตรวจสอบพันธมิตรทางธุรกิจที่ดำเนินการแทนสถาบันการเงิน
หรือผู้รับจ้างช่วง (ถ้ามี) ได้ รวมทั้งจัดเตรียมข้อมูลที่เกี่ยวข้องกับงานที่ใช้บริการให้มีความถูกต้องและ
เป็นปัจจุบันไว้ให้ตรวจสอบได้ด้วย
5.6 การขออนุญาตธนาคารแห่งประเทศไทย
กรณีที่สถาบันการเงินจะใช้บริการจากพันธมิตรทางธุรกิจที่เป็นบริษัทในกลุ่มธุรกิจ
เดียวกันในงานหลักที่เกี่ยวข้องกับการตัดสินใจเชิงกลยุทธ์ แต่งตั้งตัวแทนทางการเงินที่นอกเหนือจาก
ประเภทตัวแทนทางการเงินหรือประเภทธุรกรรมหรือคุณสมบัติที่กำหนด หรือกรณีมีเหตุสุดวิสัยที่ทำให้
สถาบันการเงินไม่สามารถปฏิบัติตามหลักเกณฑ์ตามประกาศนี้ได้ ให้สถาบันการเงินขออนุญาตหรือ
ขอผ่อนผันต่อธนาคารแห่งประเทศไทยเป็นรายกรณี พร้อมแสดงเหตุผลและความจำเป็น รวมถึงแผนในการ
ดาเนินการเพื่อให้สามารถปฏิบัติตามหลักเกณฑ์ที่กําหนดได้ ตามที่กำหนดในคู่มือประชาชน
5.7 การกําหนดเงื่อนไขเพิ่มเติม สั่งให้แก้ไข ชะลอ หรือระงับการอนุญาต
กรณีที่ธนาคารแห่งประเทศไทยตรวจสอบพบว่าสถาบันการเงินมีการปฏิบัติที่อาจ
ฝ่าฝืนหรือไม่ปฏิบัติตามหลักเกณฑ์ที่ธนาคารแห่งประเทศไทยกำหนด หรือการบริหารจัดการความเสี่ยง
มีจุดอ่อน หรือไม่ดูแลให้ผู้ใช้บริการได้รับบริการอย่างเป็นธรรม หรือกรณีอื่นใดที่ธนาคารแห่งประเทศไทย
เห็นว่ามีความจําเป็นหรือเป็นกรณีที่อาจกระทบต่อความปลอดภัยหรือความผาสุกของประชาชนหรือ
ระบบการเงินโดยรวม ธนาคารแห่งประเทศไทยมีอำนาจสั่งการในการกำหนดเงื่อนไขเพิ่มเติมในการ
2 แบบรายงานสามารถดาวน์โหลดได้จากเว็บไซต์ของธนาคารแห่งประเทศไทย
