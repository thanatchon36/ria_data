โดยผู้ที่รับจ้างช่วงนั้น ยังคงต้องถือปฏิบัติตามหลักเกณฑ์เงื่อนไขต่าง ๆ ที่กำหนดในประกาศฉบับนี้ และ
ที่ได้ตกลงไว้กับสถาบันการเงินด้วย
(13) กำหนดสิทธิให้ธนาคารแห่งประเทศไทย สถาบันการเงิน ผู้ตรวจสอบภายนอก หรือหน่วยงาน
ของทางการอื่น ในการเข้าตรวจสอบการดำเนินงาน ระบบการควบคุมภายในต่าง ๆ รวมทั้งการเรียกดูข้อมูล
ที่เกี่ยวข้อง จากพันธมิตรทางธุรกิจที่ดำเนินการแทนสถาบันการเงิน หรือผู้รับจ้างช่วง (ถ้ามี) ในเรื่องที่เกี่ยวข้อง
กับงานที่ให้บริการนั้น ๆ ทั้งนี้ หากการเข้าตรวจสอบต้องได้รับความยินยอมจากหน่วยงานที่กำกับดูแล
พันธมิตรทางธุรกิจที่ดำเนินการแทนสถาบันการเงินนั้น สถาบันการเงิน หรือพันธมิตรทางธุรกิจที่ดำเนินการ
แทนสถาบันการเงินต้องดำเนินการให้สามารถเข้าตรวจสอบได้อย่างถูกต้อง
