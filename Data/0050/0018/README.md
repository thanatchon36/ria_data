การติดตามประเมินผล ตรวจสอบ และควบคุมความเสี่ยง
จากการใช้บริการจากพันธมิตรทางธุรกิจที่ดำเนินการแทนสถาบันการเงิน
สถาบันการเงินต้องกําหนดแนวทางการบริหารความเสี่ยงที่เกิดจากการใช้บริการจากพันธมิตรทาง
ธุรกิจที่ดำเนินการแทนสถาบันการเงินอย่างชัดเจนและเป็นลายลักษณ์อักษร ให้เหมาะสมกับความสำคัญ
ของงานที่ใช้บริการ และสอดคล้องกับนโยบายการบริหารความเสี่ยงโดยรวม รวมทั้งสื่อสารให้บุคคลที่
เกี่ยวข้องเข้าใจและปฏิบัติตามแนวทางดังกล่าวอย่างเคร่งครัด โดยต้องพิจารณาแนวทางการบริหาร
ความเสี่ยงให้ครอบคลุมประเด็นสำคัญอย่างน้อยดังต่อไปนี้
(1) มีแนวทางที่ชัดเจนในการกำกับดูแล ติดตาม ตรวจสอบ และประเมินผล อย่างเหมาะสมโดย
พิจารณาตามความสำคัญของงานที่ใช้บริการ เพื่อให้มีมาตรฐานการควบคุมภายใน การให้บริการ และการ
รักษาความปลอดภัยเกี่ยวกับข้อมูลของสถาบันการเงินและข้อมูลของผู้ใช้บริการ เช่นเดียวกับสถาบันการเงิน
ดำเนินการเอง รวมทั้งต้องตรวจสอบให้แน่ใจว่าทั้งสถาบันการเงินและพันธมิตรทางธุรกิจได้ปฏิบัติตามกฎหมาย
มาตรฐานการบัญชี และกฎเกณฑ์ที่เกี่ยวข้องโดยเคร่งครัด
(2) มีแผนรองรับการดำเนินธุรกิจอย่างต่อเนื่อง (business continuity plan) และการบริหาร
ความต่อเนื่องทางธุรกิจ (business continuity management) ในการใช้บริการจากพันธมิตรทางธุรกิจ
รวมถึงสถาบันการเงินต้องดำเนินการให้พันธมิตรทางธุรกิจจัดทำแผนรองรับการดำเนินธุรกิจอย่างต่อเนื่อง
ตามระดับความเสี่ยงและผลกระทบของงาน และแผนดังกล่าวควรสอดคล้องกับแผนรองรับการดำเนินธุรกิจ
อย่างต่อเนื่องของสถาบันการเงินด้วย รวมทั้งต้องมีการทดสอบแผนรองรับการดำเนินธุรกิจอย่างต่อเนื่อง
ร่วมกับพันธมิตรทางธุรกิจที่มีนัยสำคัญอย่างสม่ำเสมอ โดยสถาบันการเงินต้องมีผลการทดสอบไว้เพื่อให้
สามารถตรวจสอบได้
(3) มีแผนการบริหารจัดการในช่วงการเปลี่ยนแปลงจากการดาเนินการเองมาเป็นการใช้บริการ
จากพันธมิตรทางธุรกิจ การเปลี่ยนพันธมิตรทางธุรกิจหรือการเลิกใช้บริการจากพันธมิตรทางธุรกิจ
(process migration and change management) และแนวทางรองรับผลกระทบที่อาจเกิดขึ้น
(4) มีการจัดทำคู่มือการปฏิบัติงานและเอกสารที่เกี่ยวข้อง รวมทั้งปรับปรุงให้ทันสมัยอยู่เสมอ
เพื่อประโยชน์ในการติดตามประเมินผลและบริหารความเสี่ยงของสถาบันการเงิน
(5) มีพนักงานหรือหน่วยงานที่มีความเข้าใจในขอบเขต ลักษณะงานและกระบวนการทำงานของ
การใช้บริการ เพื่อให้สามารถติดตามและประเมินผลการปฏิบัติงานได้อย่างถูกต้องและน่าเชื่อถือ
(6) มีการบันทึกประเด็นปัญหาหรือความเสี่ยง ข้อมูลความเสียหาย รวมทั้งคำสั่งการจากทางการ
ที่เกี่ยวข้องกับการใช้บริการจากพันธมิตรทางธุรกิจเพื่อให้ธนาคารแห่งประเทศไทยตรวจสอบได้ พร้อมทั้ง
รายงานข้อมูลดังกล่าวต่อผู้บริหารของสถาบันการเงินให้ทราบในทันที เพื่อให้สามารถกำหนดแนวทางการ
แก้ไขปัญหาดังกล่าวได้อย่างเหมาะสมและทันท่วงที
