4.1 คำจำกัดความ
“ธุรกรรมด้านสินเชื่อ” หมายความว่า การให้สินเชื่อ การก่อภาระผูกพัน และการทำ
ธุรกรรมที่มีลักษณะคล้ายการให้สินเชื่อ
“ภาระผูกพัน” หมายความว่า ภาระผูกพันที่ระบุตามประกาศธนาคารแห่งประเทศไทย
ว่าด้วยหลักเกณฑ์การคานวณสินทรัพย์เสี่ยงด้านเครดิตสําหรับธนาคารพาณิชย์ หรือประกาศธนาคาร
แห่งประเทศไทย ว่าด้วยหลักเกณฑ์การกำกับดูแลด้านเงินกองทุนและการดำรงสินทรัพย์สภาพคล่อง
สำหรับบริษัทเงินทุนหรือสำหรับบริษัทเครดิตฟองซิเอร์ แล้วแต่กรณี
“คณะกรรมการของสถาบันการเงิน” หมายความว่า คณะกรรมการของสถาบันการเงิน
ต่างประเทศ
หรือคณะผู้บริหารที่มีอำนาจหน้าที่ความรับผิดชอบที่เกี่ยวข้องในกรณีของสาขาของธนาคารพาณิชย์
“บริษัทหรือห้างหุ้นส่วนนิติบุคคล” หมายความว่า บริษัทหรือห้างหุ้นส่วนนิติบุคคล
ตามมาตรา 39 แห่งประมวลรัษฎากร ซึ่งมีหน้าที่เสียภาษีเงินได้จากกำไรสุทธิ
4.2 นโยบายการทําธุรกรรม
4.2.1 สถาบันการเงินต้องจัดให้มีนโยบายในการทำธุรกรรมด้านสินเชื่อ การลงทุน
ในหลักทรัพย์ และการขายสินทรัพย์ทั้งสังหาริมทรัพย์และอสังหาริมทรัพย์ที่ชัดเจนเป็นลายลักษณ์อักษร
และได้รับอนุมัติจากคณะกรรมการของสถาบันการเงิน โดยต้องคำนึงถึงความสอดคล้องกับแนวทาง
การบริหารความเสี่ยงที่อาจเกิดขึ้นและความเพียงพอของเงินกองทุน ทั้งนี้ ให้สถาบันการเงินทบทวน
นโยบายดังกล่าวเป็นประจำอย่างน้อยปีละครั้ง และจัดเก็บนโยบายดังกล่าวไว้ที่สถาบันการเงินเพื่อให้
ธนาคารแห่งประเทศไทยสามารถตรวจสอบได้
(1) การทำธุรกรรมด้านสินเชื่อ
นโยบายการทำธุรกรรมด้านสินเชื่อต้องครอบคลุมอย่างน้อยในเรื่อง
(1.1) ประเภทและสัดส่วนการทำธุรกรรมด้านสินเชื่อกับลูกหนี้
แต่ละรายและพอร์ตสินเชื่อโดยรวม
(1.2) สัดส่วนการทำธุรกรรมด้านสินเชื่อกับภาคเศรษฐกิจต่าง ๆ หรือ
ประเภทธุรกิจที่อยู่ในภาคเศรษฐกิจนั้น ๆ หรือกลุ่มลูกค้าที่มีลักษณะคล้ายคลึงกัน หรือลูกค้าและผู้ที่เกี่ยวข้อง
ซึ่งเทียบกับธุรกรรมด้านสินเชื่อทั้งหมดของสถาบันการเงิน
(2) การลงทุนในหลักทรัพย์
นโยบายการลงทุนในหลักทรัพย์ต้องครอบคลุมอย่างน้อยในเรื่อง
ข้อกำหนดเกี่ยวกับผู้รับผิดชอบและขั้นตอนต่าง ๆ รวมถึงขั้นตอนการจ่ายเงินและการรับเงิน การรายงาน
การซื้อและขายหลักทรัพย์ที่ได้รับอนุมัติแล้ว
