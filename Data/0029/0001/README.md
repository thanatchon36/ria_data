เรียน ผู้จัดการ
ตามประมวลรัษฎากร พ.ศ. 2558 และ พระราชกฤษฎีกาออกตามความในประมวลรัษฎากรว่าด้วยการลดอัตรา
และยกเว้นรัษฎากร (ฉบับที่ 595) พ.ศ. 2558 เมื่อวันที่ 1 มกราคม 2559 โดยกำหนดให้กระทรวงการคลัง
และธนาคารแห่งประเทศไทย (ธปท.) ดำเนินการเท่าที่จำเป็น เพื่อให้สถาบันการเงินที่อยู่ในการกำกับดูแล
ใช้บัญชีและงบการเงินที่บริษัทและห้างหุ้นส่วนนิติบุคคลแสดงต่อกรมสรรพากรในการยื่นภาษีเงินได้เป็นหลักฐาน
ในการทำธุรกรรมทางการเงินหรือขอสินเชื่อกับสถาบันการเงิน ตั้งแต่วันที่ 1 มกราคม 2562 เป็นต้นไป ซึ่ง
ธปท. ได้มีหนังสือเวียนที่ ฝนส. (01) ว.44/2559 ลงวันที่ 17 มิถุนายน 2559 นำส่งกฎหมายดังกล่าวเพื่อให้
สถาบันการเงินทราบและเตรียมความพร้อมทั้งในด้านนโยบาย และระบบงานที่เกี่ยวข้อง เพื่อรองรับการถือปฏิบัติ
ตามกฎหมายดังกล่าว นั้น
เพื่อส่งเสริมให้มีการจัดทำบัญชีและงบการเงินที่สะท้อนสภาพที่แท้จริงของกิจการมากขึ้น
O
ตลอดจนสอดคล้องกับนโยบายของภาครัฐในการเพิ่มประสิทธิภาพของระบบจัดเก็บภาษีเงินได้ ธปท. จึงได้
ปรับปรุงแนวนโยบายการทำธุรกรรมด้านสินเชื่อ การลงทุนในหลักทรัพย์ และการขายสินทรัพย์ของสถาบันการเงิน
โดยกำหนดให้สถาบันการเงินเพิ่มความสำคัญต่อบัญชีและงบการเงินที่ลูกค้าแสดงต่อกรมสรรพากรในการยื่น
รายการภาษีเงินได้ โดยให้ถือเป็นปัจจัยสำคัญในการพิจารณาความสามารถในการชำระหนี้และระดับความเสี่ยง
ของลูกค้า ซึ่งสามารถนําปัจจัยเชิงปริมาณและเชิงคุณภาพอื่นที่สะท้อนศักยภาพในการดำเนินงานและขยายธุรกิจ
มาพิจารณาร่วมด้วยได้ ทั้งนี้ ให้มีผลบังคับใช้สำหรับสินเชื่อที่สถาบันการเงินอนุมัติหรือทบทวนตั้งแต่วันที่
1 มกราคม 2562 เป็นต้นไป
จึงเรียนมาเพื่อโปรดทราบและถือปฏิบัติ
ฝ่ายนโยบายการกำกับสถาบันการเงิน
โทรศัพท์ 0 2283 5806, 0 2283 5837
โทรสาร 0 2283 5938
ขอแสดงความนับถือ
Östh sou
(นายวิรไท สันติประภพ)
ผู้ว่าการ
หมายเหตุ ( ) ธนาคารจะจัดให้มีการประชุมชี้แจงในวันที่............
(x) ไม่มีการจัดประชุมชี้แจง
ม
