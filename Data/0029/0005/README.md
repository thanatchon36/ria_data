(3) การขายสินทรัพย์
นโยบายการขายสินทรัพย์ทั้งสังหาริมทรัพย์และอสังหาริมทรัพย์ต้อง
ครอบคลุมอย่างน้อยในเรื่องข้อกำหนดเกี่ยวกับหลักเกณฑ์ผู้มีอำนาจอนุมัติ
วิธีการขายสินทรัพย์ และการรายงานเมื่อขายสินทรัพย์แล้ว
ผู้รับผิดชอบ ขั้นตอนหรือ
4.2.2 สถาบันการเงินต้องจัดให้มีกระบวนการ ระเบียบวิธีปฏิบัติ และหลักเกณฑ์
เงื่อนไขในการทำธุรกรรมด้านสินเชื่อ การลงทุนในหลักทรัพย์ และการขายสินทรัพย์ ซึ่งสอดคล้องกับ
นโยบายการทำธุรกรรมด้านสินเชื่อ การลงทุนในหลักทรัพย์ และการขายสินทรัพย์ ตลอดจนการบริหาร
ความเสี่ยงที่เกี่ยวข้อง การควบคุมภายใน การจัดเก็บข้อมูลและการจัดทำรายงานเพื่อการติดตามและ
วิเคราะห์ข้อมูลและความเสี่ยงที่เกี่ยวข้อง
4.2.3 สถาบันการเงินต้องมีการสื่อสารนโยบายการทําธุรกรรมด้านสินเชื่อ
การลงทุนในหลักทรัพย์ และการขายสินทรัพย์ ตลอดจนกระบวนการ ระเบียบวิธีปฏิบัติ และหลักเกณฑ์
เงื่อนไขที่เกี่ยวข้องให้กับพนักงานที่รับผิดชอบได้รับทราบด้วย
ทั้งนี้ นโยบาย กระบวนการ ระเบียบวิธีปฏิบัติ และหลักเกณฑ์เงื่อนไขในการทำ
ธุรกรรมด้านสินเชื่อและการบริหารความเสี่ยงด้านเครดิตต้องสะท้อนถึงการให้ความสำคัญต่อบัญชี
และงบการเงินของลูกค้าที่เป็นบริษัทและห้างหุ้นส่วนนิติบุคคลที่แสดงต่อกรมสรรพากรในการยื่น
รายการภาษีเงินได้ที่สามารถสะท้อนถึงสภาพที่แท้จริงของกิจการของลูกค้า และถือเป็นปัจจัยสำคัญ
ในการพิจารณาระดับความเสี่ยงของลูกค้า ซึ่งควรนำไปสู่การพิจารณากำหนดวงเงินและอัตราดอกเบี้ย
ที่สอดคล้องกับระดับความเสี่ยงดังกล่าว
4.3 การแบ่งแยกอ่านาจหน้าที
สถาบันการเงินต้องกำหนดผู้รับผิดชอบที่เกี่ยวข้องกับกระบวนการในการทำธุรกรรม
ด้านสินเชื่อ การลงทุนในหลักทรัพย์ และการขายสินทรัพย์ของสถาบันการเงินให้ชัดเจน โดยจัดให้มี
โครงสร้างองค์กรที่เหมาะสมและสอดคล้องกับหลักการการแบ่งแยกหน้าที่ความรับผิดชอบ 3 ระดับ
(three Lines of defence) โดยมีการแบ่งแยกหน้าที่ความรับผิดชอบอย่างชัดเจนระหว่างการทําหน้าที่
(1) ปฏิบัติงานการทำธุรกรรมด้านสินเชื่อ การลงทุนในหลักทรัพย์ หรือการขายสินทรัพย์ (2) บริหาร
ความเสี่ยงที่เกี่ยวข้องกับการทำธุรกรรมดังกล่าว และ (3) ตรวจสอบการทำธุรกรรมดังกล่าว นอกจากนี้
สถาบันการเงินต้องจัดให้มีการถ่วงดุลอำนาจกันอย่างอิสระ โดยเฉพาะการทำหน้าที่ตรวจสอบการทำ
การคิดดอกเบี้ย
ธุรกรรมต้องมีความเป็นอิสระจากการทำหน้าที่ปฏิบัติงานการทำธุรกรรมและการทำหน้าที่บริหาร
ความเสี่ยงที่เกี่ยวข้อง
ทั้งนี้ ในการกำหนดผู้รับผิดชอบและการแบ่งแยกหน้าที่ที่เกี่ยวข้องกับกระบวนการ
ทำธุรกรรมด้านสินเชื่อนั้น ให้สถาบันการเงินดำเนินการดังนี้
(1) ให้กำหนดผู้รับผิดชอบการวิเคราะห์ธุรกรรมด้านสินเชื่อ ก่อนนำเสนอผู้มีอำนาจ
อนุมัติธุรกรรมดังกล่าว ทั้งนี้ หลักเกณฑ์การวิเคราะห์ดังกล่าวอย่างน้อยจะต้องมีข้อกำหนดในเรื่องความเสี่ยง
ในการผิดนัดชำระหนี้ตามลักษณะหรือประเภทสินเชื่อ หลักประกันหรือผู้ค้ำประกัน (ถ้ามี) และหลักเกณฑ์
