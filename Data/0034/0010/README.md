4.4 ลักษณะของบริการทางการเงินที่เข้าทดสอบใน Regulatory Sandbox
บริการทางการเงินที่ทดสอบใน Regulatory Sandbox ต้องมีลักษณะดังนี้
4.4.1 อยู่ภายใต้การกำกับดูแลของธนาคารแห่งประเทศไทย
4.4.2 เป็นบริการทางการเงินหรือนวัตกรรม FinTech ที่นำเทคโนโลยีใหม่มาใช้
ซึ่งอาจเป็นนวัตกรรมที่ไม่เคยมี หรือไม่เหมือนกับผลิตภัณฑ์หรือบริการทางการเงินที่นำเสนออยู่แล้วใน
ประเทศไทย หรือเป็นนวัตกรรมที่น่าเทคโนโลยีใหม่มาใช้เพื่อช่วยเพิ่มประสิทธิภาพของผลิตภัณฑ์หรือ
การให้บริการที่มีอยู่เดิม
4.4.3 ต้องมีลักษณะอย่างใดอย่างหนึ่ง ดังนี้
เป็นรายกรณี
(1) เป็นบริการทางการเงินที่จะพัฒนาไปเป็นโครงสร้างพื้นฐานหรือ
มาตรฐานกลางสําหรับภาคการเงินไทยที่ผู้ให้บริการทางการเงินจำเป็นต้องทดสอบร่วมกัน หรือ
(2) มีกฎหมายหรือหลักเกณฑ์การกำกับดูแลที่เกี่ยวข้องกำหนดให้เข้า
ทดสอบใน Regulatory Sandbox ตามแนวปฏิบัติของธนาคารแห่งประเทศไทย
บ
ทั้งนี้ หากเป็นกรณีนอกเหนือจาก 4.4.3 (1) และ 4.4.3 (2) และผู้ให้บริการ
ทางการเงินมีความประสงค์เข้าทดสอบใน Regulatory Sandbox ให้หารือธนาคารแห่งประเทศไทย
4.5 ผู้เข้าร่วมทดสอบใน Regulatory Sandbox ได้แก่
4.5.1 สถาบันการเงิน บริษัทในกลุ่มธุรกิจทางการเงินของสถาบันการเงิน หรือ
ผู้ประกอบธุรกิจที่ไม่ใช่สถาบันการเงินที่อยู่ภายใต้การกำกับของธนาคารแห่งประเทศไทย (Non-Banks)
4.5.2 ผู้ประกอบธุรกิจ FinTech (FinTech Firms) หรือผู้ที่มีความชำนาญด้าน
เทคโนโลยี (Technology Firms) ที่ประสงค์จะทดสอบบริการทางการเงินหรือนวัตกรรม FinTech
ตามข้อ 4.4 โดยเข้าร่วมทดสอบเองโดยตรง หรือร่วมกับสถาบันการเงิน หรือบริษัทในกลุ่มธุรกิจ
ทางการเงินของสถาบันการเงิน
4.6 การเข้าร่วมทดสอบใน Regulatory Sandbox
4.6.1 คุณสมบัติของผู้เข้าร่วมทดสอบ
ผู้เข้าร่วมทดสอบตามข้อ 4.5 ต้องปฏิบัติให้เป็นไปตามกฎหมายหรือ
หลักเกณฑ์การกํากับดูแลที่เกี่ยวข้อง
ทั้งนี้ ผู้เข้าร่วมทดสอบต้องศึกษาหรือมีผลงานการวิจัยที่แสดงถึงความเป็นไปได้
ของบริการทางการเงินหรือนวัตกรรม FinTech ที่ต้องการทดสอบมาในระดับหนึ่งแล้ว และต้องศึกษา
ความเสี่ยงที่อาจเกิดขึ้นจากการทดสอบบริการทางการเงินหรือนวัตกรรม FinTech นั้น โดยอาจใช้ผล
การประเมินหรือผลการศึกษาที่อ้างอิงจากการศึกษาขององค์กรอื่นที่น่าเชื่อถือได้
