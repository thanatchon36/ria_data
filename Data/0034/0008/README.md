2. ขอบเขตการใช้แนวปฏิบัติ
แนวปฏิบัติฉบับนี้ให้ใช้กับผู้ให้บริการทางการเงิน ได้แก่ สถาบันการเงิน บริษัทในกลุ่ม
ธุรกิจทางการเงินของสถาบันการเงิน ตามกฎหมายว่าด้วยธุรกิจสถาบันการเงิน และผู้ประกอบธุรกิจที่
ไม่ใช่สถาบันการเงินที่อยู่ภายใต้การกำกับของธนาคารแห่งประเทศไทย (Non-Banks) รวมถึง
ผู้ประกอบธุรกิจ FinTech (FinTech Firms) หรือผู้ที่มีความชำนาญด้านเทคโนโลยี (Technology
Firms) ที่ประสงค์จะเสนอบริการทางการเงินที่นํานวัตกรรม FinTech มาใช้
3. ประกาศที่ยกเลิก
แนวปฏิบัติธนาคารแห่งประเทศไทย เรื่อง แนวทางการเข้าร่วมทดสอบและพัฒนา
นวัตกรรมที่นําเทคโนโลยีใหม่มาสนับสนุนการให้บริการทางการเงิน (Regulatory Sandbox)
ลงวันที่ 21 ธันวาคม 2559
4. เนื้อหา
4.1 นิยาม
ในแนวปฏิบัติฉบับนี้
“Regulatory Sandbox” หมายความว่า การทดสอบบริการทางการเงินที่นำ
นวัตกรรม FinTech มาใช้ภายใต้สภาพแวดล้อมของการประกอบธุรกิจและการให้บริการที่จำกัด
โดยการทดสอบอยู่ภายใต้การกำกับดูแลของธนาคารแห่งประเทศไทย
“Own Sandbox” หมายความว่า การทดสอบบริการทางการเงินที่นำนวัตกรรม
FinTech มาใช้ภายใต้สภาพแวดล้อมของการประกอบธุรกิจและการให้บริการที่จำกัด โดยการทดสอบ
อยู่ในการดูแลของผู้ให้บริการทางการเงินเอง ภายใต้กรอบการบริหารความเสี่ยงและการดูแลลูกค้า
ๆ
ตามหลักเกณฑ์ที่เกี่ยวข้องกับนวัตกรรมหรือบริการทางการเงินประเภทนั้น
“ผู้มีอำนาจในการจัดการ” หมายความว่า
(1) ผู้จัดการ รองผู้จัดการ ผู้ช่วยผู้จัดการ กรรมการที่เป็นผู้บริหารของสถาบัน
การเงินหรือบริษัท แล้วแต่กรณี หรือผู้ซึ่งมีตำแหน่งเทียบเท่าที่เรียกชื่ออย่างอื่น
(2) บุคคลซึ่งสถาบันการเงินหรือบริษัททำสัญญาให้มีอำนาจในการบริหารงาน
ทั้งหมดหรือบางส่วน หรือ
(3) บุคคลที่ตามพฤติการณ์มีอำนาจควบคุมหรือครอบงำผู้จัดการหรือกรรมการ
หรือการจัดการของสถาบันการเงินหรือบริษัท ให้ปฏิบัติตามคำสั่งของตนในการกำหนดนโยบายหรือ
การนําเนินงานของสถาบันการเงินหรือบริษัท
4.2 วัตถุประสงค์ของ Regulatory Sandbox
ธนาคารแห่งประเทศไทยกําหนดแนวทางการกํากับดูแลภายใต้ Regulatory Sandbox
เพื่อส่งเสริมให้ผู้ให้บริการทางการเงินที่สนใจนำเทคโนโลยีใหม่มาใช้พัฒนาหรือสร้างนวัตกรรม
