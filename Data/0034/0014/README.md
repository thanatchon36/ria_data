4.9 การทดสอบใน Own Sandbox
กรณีที่ผู้ให้บริการทางการเงินประสงค์จะทดสอบบริการทางการเงินที่อยู่ภายใต้
การกำกับดูแลของธนาคารแห่งประเทศไทย และเป็นบริการทางการเงินหรือนวัตกรรม FinTech
ที่นําเทคโนโลยีใหม่มาใช้ แต่มีลักษณะนอกเหนือจากบริการทางการเงินที่เข้าทดสอบใน Regulatory
Sandbox ตามที่ระบุในข้อ 4.4.3 ผู้ให้บริการทางการเงินควรทดสอบบริการทางการเงินหรือนวัตกรรม
FinTech ดังกล่าวใน Own Sandbox ของผู้ให้บริการทางการเงิน ทั้งนี้ หากผู้ให้บริการทางการเงิน
ประกอบธุรกิจที่มีกฎหมายกำหนดให้ต้องแจ้งให้ทราบ จดทะเบียน หรือขอใบอนุญาตก่อนการประกอบ
บ
ธุรกิจ ผู้ให้บริการทางการเงินจะต้องปฏิบัติตามกฎหมายดังกล่าวด้วย
4.9.1 ผู้ให้บริการทางการเงินที่ประสงค์จะทดสอบบริการทางการเงินหรือนวัตกรรม
FinTech ใน Own Sandbox ต้องกำหนดกรอบนโยบาย Own Sandbox ซึ่งระบุแนวทางการพิจารณา
คุณสมบัติของโครงการที่จะทดสอบใน Own Sandbox การบริหารจัดการความเสี่ยงด้านเทคโนโลยี
สารสนเทศและความเสี่ยงด้านอื่น ๆ การดูแลลูกค้าระหว่างการทดสอบ การติดตามดูแลการทดสอบ
และแนวทางการเตรียมความพร้อมในการออกจาก Own Sandbox และให้บริการในวงกว้าง โดยกรอบ
นโยบาย Own Sandbox ดังกล่าวต้องได้รับความเห็นชอบจากคณะกรรมการของผู้ให้บริการทางการเงิน
หรือคณะกรรมการที่ได้รับมอบหมาย
ทั้งนี้ ผู้ให้บริการทางการเงินต้องแจ้งกรอบนโยบาย Own Sandbox มายัง
ฝ่ายเทคโนโลยีทางการเงิน สายนโยบายระบบการชำระเงินและเทคโนโลยีทางการเงิน ธนาคารแห่ง
ประเทศไทย ล่วงหน้าอย่างน้อย 15 วันก่อนเริ่มมีการทดสอบใน Own Sandbox ครั้งแรก และแจ้ง
การปรับปรุงกรอบนโยบาย Own Sandbox ล่วงหน้าอย่างน้อย 15 วันก่อนกรอบนโยบาย Own
Sandbox ที่ปรับปรุงมีผลบังคับใช้
4.9.2 ผู้ให้บริการทางการเงินต้องจัดให้มีกระบวนการภายในเพื่อรองรับการทดสอบ
บริการทางการเงินหรือนวัตกรรม FinTech ใน Own Sandbox โดยเทียบเคียงการดำเนินการระหว่าง
ทดสอบใน Regulatory Sandbox ตามที่ระบุในข้อ 4.7.1 - 4.7.5 โดยอนุโลม
4.9.3 ผู้ให้บริการทางการเงินพึงปฏิบัติตามกรอบการบริหารความเสี่ยงและ
การดูแลลูกค้าตามกฎหมายและหลักเกณฑ์ที่เกี่ยวข้อง เช่น หลักเกณฑ์ว่าด้วยการกำกับดูแล
ความเสี่ยงด้านเทคโนโลยีสารสนเทศ (Information Technology Risk) ของสถาบันการเงิน
4.9.4 ผู้ให้บริการทางการเงินต้องจัดทำรายงานแผนการทดสอบนวัตกรรม FinTech
ใน Own Sandbox ประจําปี ตามแบบรายงานที่กําหนดในเอกสารแนบ โดยแจ้งแผนการทดสอบ
ของปีถัดไป มายังธนาคารแห่งประเทศไทย ล่วงหน้าอย่างน้อย 30 วันก่อนวันสิ้นปีปัจจุบัน และแจ้ง
แผนการทดสอบที่ปรับปรุงให้เป็นปัจจุบันทุกไตรมาส ล่วงหน้าอย่างน้อย 15 วันก่อนวันสิ้นไตรมาส
รวมทั้งให้แจ้งผลการทดสอบของแต่ละโครงการใน Own Sandbox
ให้ธนาคารแห่งประเทศไทยทราบทุกเดือน ภายใน 15 วันหลังจากวันสิ้นเดือน โดยรายงานผล
การทดสอบต้องมีข้อมูล เช่น ผลการทดสอบตามตัวชี้วัดความสำเร็จที่กำหนด แนวทางและการเตรียม
ความพร้อมสำหรับการให้บริการในวงกว้าง และกำหนดระยะเวลาการออกจาก Own Sandbox
5. วันเริ่มต้นใช้แนวปฏิบัติ
แนวปฏิบัตินี้ให้ใช้ตั้งแต่วันที่ 15 มีนาคม 2552 เป็นต้นไป
