เรียน ผู้จัดการ
บริษัทผู้ประกอบธุรกิจบัตรเครดิตที่มิใช่สถาบันการเงินทุกแห่ง
สถาบันการเงินทุกแห่ง
ที่ ธปท.ฝาง, ว. 31) /2562 เรื่อง นำส่งแนวปฏิบัติ เรื่อง แนวทางการเข้าร่วมทดสอบ
และพัฒนานวัตกรรมที่นำเทคโนโลยีใหม่มาสนับสนุนการให้บริการทางการเงิน
(Regulatory Sandbox)
ตามที่ธนาคารแห่งประเทศไทย (ธปท.) มีนโยบายส่งเสริมการพัฒนานวัตกรรมทางการเงิน
(Financial Technology: FinTech) ผ่านกลไก Regulatory Sandbox โดยมีเป้าหมายเพื่อสนับสนุน
ให้ผู้ให้บริการทางการเงินนำเทคโนโลยีสมัยใหม่มาช่วยเพิ่มประสิทธิภาพในการดำเนินงานและการให้บริการ
อันจะนำมาซึ่งประโยชน์ในการตอบสนองความต้องการของลูกค้าได้หลากหลายมากยิ่งขึ้น เพิ่มการเข้าถึง
บริการทางการเงินด้วยความสะดวก รวดเร็ว และมีค่าใช้บริการที่ต่ำลง นั้น
ธปท. ได้ปรับปรุงแนวปฏิบัติ เรื่อง Regulatory Sandbox ให้เอื้อต่อการพัฒนานวัตกรรม
และลดระยะเวลาการออกสู่ตลาด (time to market) โดยยังคงหลักการสำคัญของ Regulatory Sandbox
3 ประการ คือ (1) ส่งเสริมให้เกิดนวัตกรรมทางการเงิน (2) มีแนวทางคุ้มครองผู้บริโภคที่เหมาะสม
โดยคำนึงถึงสิทธิของผู้บริโภคเป็นสำคัญ และ (3) ดูแลความเสี่ยงให้อยู่ในระดับที่ยอมรับได้ เพื่อส่งเสริมให้
FinTech ไทย พัฒนาและเติบโตอย่างยั่งยืน มีความน่าเชื่อถือและได้รับการยอมรับจากผู้บริโภค
แนวปฏิบัติฉบับนี้ ธปท. เปิดโอกาสและสนับสนุนให้ผู้ให้บริการทางการเงินมี Sandbox
ของตนเอง (Own Sandbox) เพื่อทดสอบนวัตกรรมทางการเงินที่ไม่เข้าข่ายจะต้องทดสอบร่วมกันเพื่อ
พัฒนาเป็นโครงสร้างพื้นฐานหรือมาตรฐานกลาง หรือไม่เข้าข่ายที่กฎหมายหรือหลักเกณฑ์การกำกับ
ดูแลกำหนดให้ต้องทดสอบใน Regulatory Sandbox ของ ธปท. โดยผู้ให้บริการทางการเงินที่จะทดสอบ
นวัตกรรม FinTech ใน Own Sandbox ต้องกำหนดกรอบนโยบายที่ได้รับอนุมัติจากคณะกรรมการ
ของผู้ให้บริการทางการเงินหรือคณะกรรมการที่ได้รับมอบหมาย มีการบริหารความเสี่ยง การติดตาม
ดูแลการทดสอบ การดูแลลูกค้า และการเตรียมความพร้อมในการให้บริการในวงกว้างตามกรอบหลักเกณฑ์
ที่กําหนด รวมทั้งให้รายงานแผนการทดสอบนวัตกรรม FinTech ใน Own Sandbox ประจำปี ซึ่งปรับปรุง
ให้เป็นปัจจุบันทุกไตรมาส และรายงานผลการทดสอบทุกเดือน มายังฝ่ายเทคโนโลยีทางการเงิน ธนาคารแห่ง
ประเทศไทย ทั้งนี้ แนวปฏิบัติที่ปรับปรุงนี้มีผลบังคับใช้ตั้งแต่วันที่ 15 มีนาคม 2562 เป็นต้นไป
การดำเนินการตามแนวปฏิบัตินี้ ผู้ให้บริการทางการเงินต้องปฏิบัติให้เป็นไปตามกฎหมาย
หลักเกณฑ์ และแนวปฏิบัติอื่นที่เกี่ยวข้องด้วย
