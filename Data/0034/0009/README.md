4.2.1 ส่งเสริมให้เกิดการพัฒนานวัตกรรมเกี่ยวกับการให้บริการทางการเงิน
เพื่อเพิ่มทางเลือกให้กับผู้ใช้บริการเพิ่มช่องทางการเข้าถึงบริการทางการเงินของประชาชน เพิ่มประสิทธิภาพ
และลดต้นทุนการให้บริการทางการเงิน
4.2.2 สนับสนุนให้เกิดการทดสอบเกี่ยวกับ FinTech มากขึ้นในสภาพแวดล้อมของ
การใช้งานจริง เพื่อลดเวลาในการนำผลิตภัณฑ์เข้าสู่ตลาด และเพิ่มโอกาสในวัตกรรมนั้น ๆ จะสามารถ
ให้บริการได้ในวงกว้าง
4.2.3 จำกัดความเสี่ยงที่อาจเกิดขึ้นจากการนำเสนอนวัตกรรมใหม่ ๆ ต่อผู้บริโภค
4.2.4 ส่งเสริมให้เกิดการเรียนรู้และแลกเปลี่ยนประสบการณ์ร่วมกันระหว่าง
และระบบการเงินโดยรวม
ผู้เข้าร่วมทดสอบ และธนาคารแห่งประเทศไทย เพื่อนำไปพิจารณากำหนดนโยบายการกํากับดูแล
ที่เหมาะสมและไม่เป็นอุปสรรคต่อการพัฒนานวัตกรรมทางการเงินในระยะต่อไป
4.3 หลักการของ Regulatory Sandbox
ธนาคารแห่งประเทศไทยเปิดโอกาสให้ผู้ให้บริการทางการเงินสามารถทดสอบ
บริการทางการเงินหรือนวัตกรรม FinTech ที่นําเทคโนโลยีใหม่มาใช้ ภายใต้สภาพแวดล้อมของ
การประกอบธุรกิจและการให้บริการที่จำกัดขอบเขต เช่น กลุ่มลูกค้าเป้าหมาย จำนวนลูกค้า ปริมาณ
ธุรกรรม ระยะเวลาในการทดสอบ โดยมีหลักการสำคัญ 3 ประการ คือ (1) ส่งเสริมให้เกิดนวัตกรรม
ทางการเงิน (2) มีแนวทางคุ้มครองผู้บริโภคที่เหมาะสม โดยคำนึงถึงสิทธิของผู้บริโภคเป็นสำคัญ
และ (3) ดูแลความเสี่ยงให้อยู่ในระดับที่ยอมรับได้ เพื่อส่งเสริมให้ FinTech ไทย พัฒนาและเติบโตอย่าง
ยั่งยืน มีความน่าเชื่อถือและได้รับการยอมรับจากผู้บริโภค โดยธนาคารแห่งประเทศไทยจะพิจารณา
การกำกับดูแลที่เกี่ยวข้องให้ยืดหยุ่นตามความเหมาะสมและจำเป็นแล้วแต่กรณี
ทั้งนี้ ธนาคารแห่งประเทศไทยยังคงกำหนดให้ผู้เข้าร่วมทดสอบต้องถือปฏิบัติตาม
หลักเกณฑ์ที่มีผลต่อการคุ้มครองสิทธิของผู้บริโภค และหลักเกณฑ์อื่น ๆ ที่สำคัญ คือ
4.3.1 ธรรมาภิบาล (Good Corporate Governance) ของกรรมการ ผู้บริหาร
หรือผู้มีอำนาจในการจัดการ
4.3.2 การรักษาความมั่นคงปลอดภัยด้านเทคโนโลยีสารสนเทศ ซึ่งครอบคลุม
(1) การดูแลรักษาความปลอดภัยของระบบงานและข้อมูล (Confidentiality) (2) ความถูกต้องเชื่อถือได้
ของระบบงานและข้อมูล (Integrity) และ (3) ความพร้อมใช้งานอย่างต่อเนื่อง (Availability)
รวมถึงการรักษาความปลอดภัยด้านไซเบอร์ (Cyber Security)
4.3.3 การรักษาความลับและการคุ้มครองข้อมูลส่วนบุคคลของลูกค้า
4.3.4 การป้องกันและปราบปรามการฟอกเงิน และการป้องกันและปราบปราม
การสนับสนุนทางการเงินแก่การก่อการร้ายและการแพร่ขยายอาวุธที่มีอานุภาพทำลายล้างสูง
