4.7 การดำเนินการระหว่างทดสอบใน Regulatory Sandbox
4.7.1 ผู้เข้าร่วมทดสอบต้องมีมาตรการดูแลคุ้มครองผู้บริโภค โดยคำนึงถึงสิทธิของ
ผู้บริโภคอย่างน้อยใน 4 ประการ คือ (1) สิทธิที่จะได้รับข้อมูลที่ถูกต้อง (right to be informed)
(2) สิทธิที่จะเลือกซื้อผลิตภัณฑ์และบริการทางการเงินได้อย่างอิสระ (right to choose) (3) สิทธิที่จะ
เรียกร้องเพื่อความเป็นธรรม (right to be heard) และ (4) สิทธิที่จะได้รับการพิจารณาค่าชดเชย
หากเกิดความเสียหาย (right to redress)
4.7.2 ผู้เข้าร่วมทดสอบต้องมีกระบวนการกำกับและควบคุมการดำเนินงานให้
เป็นไปตามกรอบการทดสอบที่กำหนด มีระบบการบริหารจัดการความเสี่ยงที่เพียงพอ ซึ่งครอบคลุมถึง
การบริหารจัดการความเสี่ยงด้านเทคโนโลยีสารสนเทศ (IT Risk) ความเสี่ยงด้านภัยคุกคามทางไซเบอร์
(Cyber Risk) และความเสี่ยงด้านอื่น ๆ ที่เกี่ยวข้องกับบริการทางการเงินหรือนวัตกรรม FinTech
ทดสอบ
รวมทั้งต้องมีกระบวนการรักษาความลับและการคุ้มครองข้อมูลส่วนบุคคลของลูกค้า
4.7.3 ผู้เข้าร่วมทดสอบต้องเปิดเผยข้อมูลที่ถูกต้อง ครบถ้วน เพียงพอสอดคล้องกับ
ลักษณะของการให้บริการ รวมถึงการแจ้งให้ผู้บริโภคทราบว่าเป็นการทดสอบใน Regulatory Sandbox
พร้อมทั้งชี้แจงข้อจำกัดและเงื่อนไขในการให้บริการระหว่างที่อยู่ในช่วงทดสอบ
4.7.4 ผู้เข้าร่วมทดสอบต้องปฏิบัติตามกฎหมายอื่นที่เกี่ยวข้อง เช่น กฎหมายว่า
ด้วยธุรกรรมทางอิเล็กทรอนิกส์ กฎหมายว่าด้วยการป้องกันและปราบปรามการฟอกเงิน กฎหมายว่า
ด้วยการป้องกันและปราบปรามการสนับสนุนทางการเงินแก่การก่อการร้ายและการแพร่ขยายอาวุธที่
มีอานุภาพทําลายล้างสูง
4.7.5 ผู้เข้าร่วมทดสอบต้องมีกระบวนการติดตามความคืบหน้าในการทดสอบ และ
ผลการทดสอบ ซ
ซึ่งรวมถึงตัวชี้วัดความสำเร็จในการทดสอบ ความเสี่ยงและข้อผิดพลาดที่พบระหว่าง
ทดสอบ และข้อร้องเรียนที่ได้รับจากลูกค้า รวมทั้งมาตรการดำเนินการเพื่อจำกัดความเสี่ยง หรือ
แก้ไขข้อผิดพลาดดังกล่าว และรายงานให้ธนาคารแห่งประเทศไทยทราบ ตามรูปแบบ และระยะเวลา หรือ
ความถี่ที่ตกลงร่วมกัน
4.7.6 กรณีผู้เข้าร่วมทดสอบประสงค์จะเปลี่ยนแปลงขอบเขตการทดสอบที่
ผู้เข้าร่วมทดสอบและธนาคารแห่งประเทศไทยตกลงร่วมกันแล้ว เช่น ระยะเวลาการทดสอบ
กลุ่มลูกค้าเป้าหมาย ให้ผู้เข้าร่วมทดสอบแจ้งธนาคารแห่งประเทศไทยล่วงหน้าไม่น้อยกว่า 15 วัน
พร้อมแจ้งเหตุผลและความจําเป็น
ทั้งนี้ ธนาคารแห่งประเทศไทยขอสงวนสิทธิในการให้ผู้เข้าร่วมทดสอบสิ้นสุด
การทดสอบใน Regulatory Sandbox ก่อนระยะเวลาที่ได้ตกลงร่วมกัน หากเห็นว่าบริการทางการเงิน
หรือนวัตกรรม FinTech ดังกล่าวมีผลกระทบต่อสิทธิของลูกค้า หรืออาจส่งผลกระทบให้เกิดความเสี่ยง
อย่างมีนัยสําคัญต่อระบบการเงิน
