และหากเรียกชำระคืนหนี้คงค้างบางส่วนแล้ว สถาบันการเงินจะให้สินเชื่อแก่ลูกค้าเพิ่มขึ้นอีกไม่ได้
แม้ว่าหลักทรัพย์ที่เป็นประกันจะมีมูลค่าเพิ่มขึ้นภายหลังก็ตาม
(3) ในกรณีที่หลักทรัพย์ที่เป็นประกันมีมูลค่าเพิ่มขึ้น หากลูกค้าประสงค์
จะขอเพิ่มวงเงินสินเชื่อและสถาบันการเงินตกลงยินยอมด้วย ให้ดำเนินการได้เฉพาะทำเป็นสัญญา
ฉบับใหม่ต่างหากจากสัญญาฉบับเดิมหรือยกเลิกสัญญาฉบับเดิมและทำเป็นสัญญาฉบับใหม่ทั้งจำนวน
เท่านั้น แต่การดำเนินการเช่นนี้ควรกระทำแต่เพียงครั้งคราว โดยต้องมิใช่เป็นการเลี้ยงเพื่อปรับวงเงิน
สินเชื่อขึ้นลงตามราคาหลักทรัพย์ในทำนองของการให้สินเชื่อเพื่อซื้อหลักทรัพย์ (Margin Loan)
4.4 หลักเกณฑ์การให้สินเชื่อแก่ผู้ดำเนินกิจการทำนากุ้งและเพาะเลี้ยงสัตว์น้ำในป่าชายเลน
ตามมติของคณะรัฐมนตรีเมื่อวันที่ 23 กรกฎาคม 2554 และวันที่ 30 กันยายน 2546
ขอความร่วมมือให้สถาบันการเงินพึงพิจารณาการให้สินเชื่อแก่บุคคลที่จะดำเนินกิจการการทำนากุ้ง
หรือเพาะเลี้ยงสัตว์น้ำในป่าชายเลนอย่างรอบคอบ เนื่องจากมีการเปลี่ยนแปลงสภาพป่าชายเลน
มาใช้ประโยชน์อย่างไม่ระมัดระวังและไม่ถูกต้องตามหลักวิชาการ ทำให้เกิดความเสียหายต่อระบบ
นิเวศน์ป่าชายเลน ซึ่งเป็นแหล่งอาศัยและเพาะพันธุ์ของสัตว์น้ำตามธรรมชาติ โดยเฉพาะการเปลี่ยนแปลง
สภาพป่าชายเลนเพื่อทำนากุ้งหรือเพาะเลี้ยงสัตว์น้ำอื่น ธนาคารแห่งประเทศไทยจึงขอความร่วมมือ
ให้สถาบันการเงินถือปฏิบัติดังนี้
4.4.1 สถาบันการเงินพึ่งพิจารณาอย่างรอบคอบในการให้สินเชื่อแก่ผู้ดำเนินกิจการ
ทำนากุ้งหรือเพาะเลี้ยงสัตว์น้ำในป่าชายเลน และขอให้พิจารณาอย่างเข้มงวดสำหรับรายที่ไม่มี
ใบอนุญาตให้ใช้พื้นที่ป่าชายเลนจากกรมป่าไม้ รวมทั้งให้ระงับการให้สินเชื่อแก่โครงการต่างๆ ที่จะเป็น
การบุกรุกทำลายพื้นที่ในป่าเขตชายเลน หรือเป็นโครงการที่จะทำให้เปลี่ยนสภาพป่าชายเลน
4.4.2 สถาบันการเงินสามารถพิจารณาให้สินเชื่อแก่เกษตรกรและผู้ประกอบกิจการ
เพาะเลี้ยงกุ้งทะเลที่มีลักษณะดังต่อไปนี้ได้
(1) เป็นผู้ประกอบกิจการเพาะเลี้ยงกุ้งทะเล ที่มีสถานประกอบกิจการอยู่
นอกเขตพื้นที่ป่าชายเลน
(2) เป็นกิจการที่ได้รับการรับรองมาตรฐานด้านการผลิตกุ้งทะเลตามแนวทาง
ในการจัดการเพาะเลี้ยงกุ้งที่ดี (Good Aquaculture Practice: GAP) และตามแนวทางการจัดการสิ่งแวดล้อม
เพื่อการเพาะเลี้ยงกุ้งอย่างยั่งยืน (Code of Conduct : CoC) จากกรมประมง
(3) เป็นการประกอบกิจการที่ไม่มีผลกระทบต่อสิ่งแวดล้อม
1
1
7
"
1
W
(
