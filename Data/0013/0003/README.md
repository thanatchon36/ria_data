แนวนโยบายธนาคารแห่งประเทศไทย
เรื่อง แนวนโยบายการให้สินเชื่อแก่ภาคธุรกิจบางประเภท
1. เหตุผลในการออกแนวนโยบาย
ในอดีต อัตราการขยายตัวด้านสินเชื่อของระบบสถาบันการเงินมีการกระจายตัวอยู่ใน
ธุรกิจประเภทต่างๆ ทั้งที่เป็นประโยชน์และไม่เป็นประโยชน์ต่อการผลิตของประเทศในระยะยาว
ในครั้งนั้นเพื่อรักษาเสถียรภาพของเศรษฐกิจการเงินของประเทศ ธนาคารแห่งประเทศไทยจึงได้มี
หนังสือขอความร่วมมือจากสถาบันการเงินให้มีการควบคุมอย่างเข้มงวดเป็นพิเศษในการให้สินเชื่อ
แก่ธุรกิจบางประเภทที่ไม่เป็นประโยชน์ต่อการผลิตของประเทศในระยะยาว และนำเงินมาให้สินเชื่อ
แก่ภาคธุรกิจที่สำคัญซึ่งสามารถช่วยพัฒนาประเทศและระบบเศรษฐกิจโดยรวมมากขึ้น
ด้วยสภาวะตลาดสินเชื่อเพื่อที่อยู่อาศัยที่ชะลอตัวจากสภาพเศรษฐกิจในปัจจุบัน
ที่ไม่พบข้อบ่งชี้ที่น่าวิตกของปัญหาฟองสบู่ในภาคอสังหาริมทรัพย์ (Asset Bubble) ได้ส่งผล
กระทบต่อภาคธุรกิจและผู้ประกอบการภายในประเทศเนื่องจากปริมาณการใช้จ่ายในประเทศที่
ลดลงและความสามารถในการเข้าถึงแหล่งเงินกู้ของผู้ที่ต้องการจะมีที่อยู่อาศัยเป็นของตนเอง
ยังมีข้อจำกัด โดยเฉพาะอย่างยิ่งในสภาวะเศรษฐกิจปัจจุบันที่สถาบันการเงินมีความจำเป็นต้อง
มีกระบวนการพิจารณาสินเชื่อที่รอบคอบและรัดกุมยิ่งขึ้น
การปรับปรุงแนวนโยบายในครั้งนี้ เพื่อปรับข้อจำกัดอัตราส่วนเงินให้สินเชื่อต่อ
มูลค่าหลักประกัน (Loan to Value ratio -LTV) ให้สอดคล้องกับแนวทางปฏิบัติของสากล โดย
ธนาคารแห่งประเทศไทยได้ปรับปรุงเพดานอัตราส่วน LTV Ratio สำหรับการให้สินเชื่อเพื่อการ
จัดหาที่อยู่อาศัยที่มีราคาซื้อขายตั้งแต่ 10 ล้านบาทขึ้นไป จากเดิมที่กำหนดไว้ไม่เกินร้อยละ 70 เป็น
ไม่ควรเกินร้อยละ 80 ของมูลค่าอสังหาริมทรัพย์ที่ตกลงซื้อขายกันจริง ถ้าเกินก็ต้องใช้ความ
ระมัดระวังเป็นพิเศษและต้องดำรงเงินกองทุนสูงขึ้นด้วย เพื่อเปิดโอกาสให้บุคคลที่มีความต้องการ
ในการจัดหาที่อยู่อาศัยสามารถเข้าถึงแหล่งเงินกู้และจัดหาที่อยู่อาศัยเป็นของตนเองได้ง่ายขึ้น
อันจะส่งผลดีต่อภาคธุรกิจอสังหาริมทรัพย์และมีส่วนช่วยในการกระตุ้นเศรษฐกิจของประเทศ
2. ขอบเขตการบังคับใช้
สถาบันการเงิน
1'
1.
i
