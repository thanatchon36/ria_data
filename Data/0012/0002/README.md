ประกาศธนาคารแห่งประเทศไทย
ที่ สนส. 85/2551
เรื่อง การผ่อนผันหลักเกณฑ์การกำกับการทําธุรกรรมกับผู้ถือหุ้นรายใหญ่
หรือกิจการที่มีผลประโยชน์เกี่ยวข้อง (Related Lending)
1. เหตุผลในการออกประกาศ
ด้วยขณะนี้ยังเป็นช่วงเปลี่ยนต่อระหว่างพระราชบัญญัติการธนาคารพาณิชย์ พ.ศ. 2505
กับพระราชบัญญัติธุรกิจสถาบันการเงิน พ.ศ. 2551 กรอบและข้อจำกัดในเรื่องธุรกรรมของสถาบัน
การเงินกับผู้ถือหุ้นรายใหญ่และกิจการที่มีผลประโยชน์เกี่ยวข้อง (Related Lending) และในเรื่อง
หลักเกณฑ์การกำกับลูกหนี้รายใหญ่ (Single Lending Limit) ได้เปลี่ยนแปลงไป ทำให้เกิดปัญหา
ในทางปฏิบัติต่อระบบสถาบันการเงินอยู่บ้าง ในส่วนของสาขาของธนาคารพาณิชย์ต่างประเทศนั้น
เดิมตั้งแต่ปี 2540 (ตามหนังสือที่ ธปท.ก. 32/2540 เรื่อง การผ่อนผันการกำกับลูกหนี้รายใหญ่ของ
สาขาธนาคารต่างประเทศ ลงวันที่ 6 มกราคม 2540) ได้เปิดให้สามารถให้สินเชื่อกับสถาบันการเงิน
ด้วยกันได้ถึงร้อยละ 60 ของเงินกองทุนด้วยเหตุที่จะเปิดโอกาสให้สาขาของธนาคารพาณิชย์
ต่างประเทศสามารถให้สินเชื่อแก่สถาบันการเงินไทยได้มากขึ้น และสาขาของธนาคารพาณิชย์
ต่างประเทศเองก็จะได้สามารถปิดความเสี่ยงของตนเองกับธนาคารพาณิชย์แม่หรือสถาบันการเงินอื่น
ในต่างประเทศได้ซึ่งเป็นการถ่ายโอนความเสี่ยงออกไปจากระบบในประเทศไทยได้ระดับหนึ่ง
อีกทั้งสาขาของธนาคารพาณิชย์ต่างประเทศเองก็ไม่ได้รับฝากเงินจากประชาชนคนไทยในอัตราส่วน
ที่สูง เพราะได้รับอนุญาตให้มีสาขาเพียงสาขาเดียวในประเทศไทย แหล่งที่มาของเงินทุนจึงมาจาก
SJ
การกู้ยืมธนาคารพาณิชย์แม่หรือเงินฝากของบริษัทที่เป็นลูกของบริษัทต่างประเทศเสียเป็นส่วนใหญ่
มาบัดนี้ มีการตรากฎหมายฉบับใหม่ขึ้นใช้บังคับซึ่งมีกรอบเปลี่ยนไปแต่ไม่ได้มีวัตถุประสงค์ที่จะ
เปลี่ยนแปลงนโยบายเดิมที่มีอยู่ จึงมีความจำเป็นจะต้องปรับเปลี่ยนกรอบและข้อจำกัดเกี่ยวกับเรื่องนี้
ในส่วนของธนาคารพาณิชย์ไทยนั้น ก็จะมีประเด็นปัญหาในทางปฏิบัติในรูปลักษณะอื่น
โดยเหตุที่ว่ากฎเกณฑ์การกำกับแบบรวมกลุ่ม (Consolidated Supervision) กำลังอยู่ในระหว่าง
เริ่มต้นใช้บังคับ กรอบและข้อจำกัดสำหรับผู้ถือหุ้นรายใหญ่และกิจการที่มีผลประโยชน์เกี่ยวข้อง
ตลอดจนกรอบและข้อจำกัดสำหรับลูกหนี้รายใหญ่แม้จะมีประเด็นปัญหาอยู่บ้างแต่ก็ไม่เหมือนกับ
สาขาของธนาคารพาณิชย์ต่างประเทศ โดยส่วนใหญ่เป็นประเด็นปลีกย่อยจึงกำหนดเกณฑ์ที่เปิดไว้
ให้ธนาคารพาณิชย์ไทยแต่ละแห่งมาขอผ่อนผันเป็นรายกรณีเป็นหลัก นอกจากนี้เกณฑ์ดังกล่าวยังได้
พาณิชย์ต่างประเทศ (Subsidiary) อีกด้วย
