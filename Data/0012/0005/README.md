(1.2) กรณีที่ไม่มีผู้ถือหุ้นรายใหญ่ ผู้ที่เกี่ยวข้องกับผู้ถือหุ้นรายใหญ่ หรือกิจการ
ที่มีผลประโยชน์เกี่ยวข้องเป็นสถาบันการเงิน
(1.2.1) ไม่เกินร้อยละ 25 ของเงินกองทุนของสาขาของธนาคารพาณิชย์
ต่างประเทศ สำหรับการให้สินเชื่อ ลงทุน ก่อภาระผูกพัน หรือทำธุรกรรมที่มีลักษณะคล้ายการให้
สินเชื่อแก่ผู้ถือหุ้นรายใหญ่ ผู้ที่เกี่ยวข้องกับผู้ถือหุ้นรายใหญ่ หรือกิจการที่มีผลประโยชน์เกี่ยวข้อง
ทุกรายรวมกัน
(1.2.2) ไม่เกินร้อยละ 25 ของหนี้สินทั้งหมดของผู้ถือหุ้นรายใหญ่
ผู้ที่เกี่ยวข้องกับผู้ถือหุ้นรายใหญ่ หรือกิจการที่มีผลประโยชน์เกี่ยวข้อง
ทั้งนี้ ไม่ว่ากรณีใดตาม (1.1) หรือ (1.2) ให้สาขาของธนาคารพาณิชย์
ต่างประเทศและธนาคารพาณิชย์ที่เป็นบริษัทลูกของธนาคารพาณิชย์ต่างประเทศแจ้งรายละเอียด
เกี่ยวกับธุรกรรมที่เกินกว่าอัตราที่กำหนดในประกาศธนาคารแห่งประเทศไทยว่าด้วยหลักเกณฑ์
การกำกับการทำธุรกรรมกับผู้ถือหุ้นรายใหญ่ หรือกิจการที่มีผลประโยชน์เกี่ยวข้อง (Related
Lending) ดังกล่าวให้สายกำกับสถาบันการเงิน ธนาคารแห่งประเทศไทยทราบตามแบบรายงาน
ในเอกสารแนบ 2 ทุกสิ้นไตรมาสที่มีรายการ
(2) กรณีของสถาบันการเงินตามกฎหมายว่าด้วยธุรกิจสถาบันการเงินทุกแห่ง
หากมีข้อติดขัดในการดำเนินธุรกิจด้วยเหตุจากกรอบและข้อจำกัดในเรื่อง
การทำธุรกรรมกับผู้ถือหุ้นรายใหญ่ หรือกิจการที่มีผลประโยชน์เกี่ยวข้อง (Related Lending) และ
ในเรื่องหลักเกณฑ์การกำกับลูกหนี้รายใหญ่ (Single Lending Limit) โดยมีเหตุผลอันสมควร สถาบัน
การเงินอาจขอผ่อนผันมายังธนาคารแห่งประเทศไทยเป็นการเฉพาะรายก็ได้ ซึ่งธนาคารแห่ง
ประเทศไทยจะพิจารณาผ่อนผันตามความจำเป็นและเหมาะสม เช่น
(2.1) ในกรณีที่เดิมสถาบันการเงินให้สินเชื่อแก่ลูกหนี้หลายรายซึ่งแต่ละราย
ไม่เกินกรอบและข้อจำกัด แต่ต่อมาลูกหนี้ได้ควบรวมกัน และเมื่อนับสินเชื่อรวมกันแล้วเป็นกรอบ
และข้อจำกัดที่มีอยู่ตามแต่กรณี
(2.2) การให้สินเชื่อเพิ่มเติมแก่ลูกหนี้ที่ปรับโครงสร้างหนี้ตามประกาศ
ธนาคารแห่งประเทศไทยที่ สนส. 36/2551 เรื่อง หลักเกณฑ์การกำกับการทำธุรกรรมกับผู้ถือหุ้น
รายใหญ่ หรือกิจการที่มีผลประโยชน์เกี่ยวข้อง (Related Lending) ลงวันที่ 3 สิงหาคม 2551
ข้อ 5.2.2(5) วรรคสอง
