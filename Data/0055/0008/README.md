แนวปฏิบัติฉบับนี้ให้ใช้กับผู้ให้บริการทางการเงินที่อยู่ภายใต้การกำกับดูแลของ ธปท. ได้แก่ สถาบัน
การเงิน และบริษัทในกลุ่มธุรกิจทางการเงินตามกฎหมายว่าด้วยธุรกิจสถาบันการเงิน ผู้ประกอบธุรกิจที่ไม่ใช่
สถาบันการเงินที่อยู่ภายใต้การกำกับของ ธปท. ผู้ประกอบธุรกิจตามกฎหมายว่าด้วยระบบการชำระเงิน
มีการประยุกต์ใช้เทคโนโลยี Blockchain แบบ Private Blockchain Network ในการให้บริการธุรกรรม
ทางการเงินทั้งในกรณีที่เป็นผู้ดูแลเครือข่าย Blockchain และกรณีที่เป็นสมาชิกในเครือข่าย Blockchain
สำหรับกรณีที่ผู้ให้บริการทางการเงินมีการประยุกต์ใช้เทคโนโลยี Blockchain แบบ Public
Blockchain Network นั้น ให้ผู้ให้บริการทางการเงินหารือ ธปท. เป็นรายกรณีก่อนดำเนินการ
3. คำจำกัดความ
ในแนวปฏิบัติฉบับนี้
Blockchain หมายถึง เทคโนโลยีการประมวลผลและจัดเก็บข้อมูลแบบกระจายศูนย์ Distributed
Ledger Technology (DLT) เป็นรูปแบบการบันทึกข้อมูลที่ใช้หลักการ Cryptography ร่วมกับกลไก
Consensus ทำให้ข้อมูลที่ถูกบันทึกไปแล้วสามารถเปลี่ยนแปลงหรือแก้ไขได้ยาก เพิ่มความถูกต้องและเชื่อถือ
ได้ของข้อมูล
เครือข่าย Blockchain หมายถึง เครือข่ายประมวลผลแบบกระจายศูนย์ที่เชื่อมต่อ Node ของสมาชิก
เข้าด้วยกันเป็นเครือข่าย มีกลไกตรวจสอบและแลกเปลี่ยนข้อมูลระหว่างกันด้วยเทคโนโลยี Blockchain
ผู้ดูแลเครือข่าย Blockchain หมายถึง ผู้ที่เป็นคนกลางทำหน้าที่บริหารจัดการสมาชิกในเครือข่าย
Blockchain ระบบและการเชื่อมต่อกับเครือข่าย Blockchain
สมาชิกในเครือข่าย Blockchain หมายถึง ผู้ที่ได้รับอนุญาตให้เชื่อมต่อและใช้งานเครือข่าย
Blockchain โดยผู้ดูแลเครือข่าย Blockchain ซึ่งอาจเชื่อมต่อผ่าน Node หรือเรียกใช้งานผ่าน API
Private Blockchain Network หมายถึง เครือข่าย Blockchain ที่ควบคุมสิทธิในการเข้าถึงเครือข่าย
Blockchain และข้อมูล และมีการกำกับดูแลโดยองค์กรที่อาจมีลักษณะทางธุรกิจเหมือนกันหรือแตกต่างกันได้
Public Blockchain Network หมายถึง เครือข่าย Blockchain ที่เปิดให้ทุกคนมีสิทธิ์ในการเข้าถึง
เครือข่าย Blockchain และข้อมูลได้อย่างอิสระโดยไม่จําเป็นต้องขออนุญาต
Consensus หมายถึง กลไกที่ควบคุมความถูกต้องของข้อมูลในทุก Node ผ่าน Algorithm ต่าง ๆ
เพื่อให้ข้อมูลมีความถูกต้อง เที่ยงตรงและเป็นข้อมูลชุดเดียวกัน รวมทั้งข้อมูลมีการจัดเก็บที่สอดคล้อง
และมีลำดับการจัดเก็บตรงกัน ผ่านการกำหนดข้อตกลงและความเห็นชอบร่วมกันระหว่างสมาชิก
ในเครือข่าย Blockchain ซึ่งสมาชิกต้องยอมรับกฎระเบียบร่วมกัน ทั้งนี้ กระบวนการ Consensus
มีอยู่ด้วยกันหลายวิธี โดยการเลือกใช้ Consensus วิธีใดนั้นขึ้นอยู่กับความเหมาะสมของ Blockchain
ในแต่ละประเภท
