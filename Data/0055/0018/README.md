Blockchain และกลไก Consensus ที่ใช้งาน รวมถึงกระบวนการทำธุรกรรมที่เกี่ยวข้อง อย่างน้อยปีละ 1 ครั้ง
และเมื่อมีการเปลี่ยนแปลงที่มีนัยสำคัญ
(7) ควรจัดให้มีการกำกับดูแลการบริหารจัดการความเสี่ยงจากบุคคลภายนอกอย่างรัดกุมต่อเนื่อง
โดยครอบคลุมตั้งแต่การใช้บริการ Cloud Computing จากผู้ให้บริการภายนอก จนถึงการเชื่อมต่อระบบ
กับพันธมิตรทางธุรกิจเพื่อให้บริการร่วมกัน เช่น การเชื่อมต่อกับเครือข่าย Blockchain โดยมีเนื้อหาครอบคลุม
ในเรื่องดังต่อไปนี้
(7.1) มีการประเมินและบริหารความเสี่ยงอันเกิดจากบุคคลภายนอก เช่น การรักษาความลับ
การดูแลข้อมูลของลูกค้ารวมถึงการคุ้มครองข้อมูลส่วนบุคคล การเปลี่ยนแปลงหรือยกเลิกบริการได้ยาก
(Vendor Lock-in) การกระจุกตัวของทรัพยากรที่สำคัญ (Concentration Risk) เป็นต้น
(7.2) มีมาตรฐานการรักษาความมั่นคงปลอดภัยระบบและข้อมูลขั้นต่ำที่บุคคลภายนอก
ต้องถือปฏิบัติ
(7.3) มีการตรวจสอบและติดตามการรักษาความมั่นคงปลอดภัยระบบและข้อมูล
ของบุคคลภายนอกอย่างต่อเนื่อง ทั้งนี้ กรณีที่ไม่สามารถเข้าตรวจสอบได้อาจสอบทานจากรายงานตรวจสอบ
จากผู้ตรวจสอบหรือผู้เชี่ยวชาญภายนอกที่มีมาตรฐานเป็นที่ยอมรับ เช่น ผลการตรวจสอบตามมาตรฐาน SSAE
18 (SOC 2 Type 2 Report)
ทั้งนี้ แนวทางการบริหารจัดการความเสี่ยงบุคคลภายนอกเป็นไปตามแนวปฏิบัติของธนาคาร
แห่งประเทศไทยว่าด้วยการบริหารจัดการความเสี่ยงจากบุคคลภายนอก (Third Party Risk Management
Implementation Guideline) โดยให้ผู้ให้บริการทางการเงินนำไปปรับใช้ให้เหมาะสมและสอดคล้องตามระดับ
ความเสี่ยงและความมีนัยสำคัญของแต่ละการใช้บริการ การเชื่อมต่อหรือการเข้าถึงข้อมูลจากบุคคลภายนอก
2.2 กรณีเป็นผู้ดูแลเครือข่าย Blockchain หรือโครงการ Blockchain ที่มีลักษณะเป็นโครงสร้างพื้นฐาน
ทางการเงิน (Financial Infrastructure) ที่มีผลกระทบต่อการให้บริการทางการเงินในวงกว้าง ควรมี
แนวทางการกำกับดูแลเพิ่มเติม ดังนี้
(1) ผู้ดูแลเครือข่าย Blockchain ควรกำหนดบทบาทหน้าที่ความรับผิดชอบของตน โดยครอบคลุม
หน้าที่ ดังต่อไปนี้
(1.1) การดูแลภาพรวม การกําหนดกลยุทธ์ ทิศทางการดำเนินธุรกิจ การกำหนดกฎเกณฑ์
ทางธุรกิจ (Business Rule) ของเครือข่าย Blockchain
(1.2) การเข้าร่วมเป็นสมาชิก (On-boarding) การสื่อสารกับสมาชิกในเครือข่าย Blockchain
การปฏิบัติตามกฎเกณฑ์ที่เกี่ยวข้อง
(1.3) การดูแลเทคโนโลยีและสถาปัตยกรรมระบบ Blockchain การดูแลเสถียรภาพของระบบ IT
Infrastructure รวมถึงการติดตามเรื่องความปลอดภัยและความพร้อมใช้ของระบบ
