(4.2) รูปแบบสถาปัตยกรรม โดยพิจารณาความสามารถของ Blockchain Platform
ในรายละเอียด ดังต่อไปนี้
(4.2.1) การเชื่อมต่อ (Interoperability) กับระบบงานต่าง ๆ ขององค์กรด้วยรูปแบบต่าง ๆ
เช่น API Standard เพื่อรองรับความเปลี่ยนแปลงของธุรกิจและกฎหมายที่เกี่ยวข้อง
(4.2.2) ความน่าเชื่อถือและความมั่นคงปลอดภัยของกลไก Consensus ของ Blockchain
Platform โดยครอบคลุมการประเมินข้อดี ข้อจำกัดของ Consensus Algorithm ที่เหมาะสมกับธุรกรรม
แต่ละประเภท รวมถึงความสามารถในการขยายระบบ (Scalability) เพื่อรองรับปริมาณธุรกรรมในอนาคต
(4.2.3) การดูแลข้อมูลที่อยู่ในระบบ Blockchain รวมถึงการคุ้มครองข้อมูลส่วนบุคคล
ตั้งแต่ขั้นตอนการออกแบบระบบ (Privacy by Design) หรือใช้มาตรการรักษาความมั่นคงปลอดภัยของข้อมูล
ทั้งมาตรการป้องกันด้านการบริหารจัดการ (Administrative Safeguard) มาตรการป้องกันด้านเทคนิค
(Technical Safeguard) และมาตรการป้องกันทางกายภาพ (Physical Safeguard) ร่วมกัน ในการบริหาร
จัดการเพื่อคุ้มครองข้อมูลส่วนบุคคล
(4.3) พัฒนาการของเทคโนโลยี โดยประเมินความพร้อมและการสนับสนุนของ Technology
Provider/Blockchain Platform โดยพิจารณาในรายละเอียด ดังนี้
(4.3.1) การสนับสนุนด้านเทคนิค (Technical Support) จากผู้ให้บริการภายนอก ความพร้อม
ของเอกสารที่เกี่ยวข้อง (Documentation) และการสนับสนุนจากนักพัฒนาระบบ (Community/Developer)
(Active Project)
(4.3.2) แนวทางการพัฒนาเทคโนโลยี Blockchain ในอนาคต (Technology Roadmap)
(4.3.3) ฐานลูกค้าหรือจำนวนโครงการที่มีการนำ Blockchain Platform ไปใช้งาน
