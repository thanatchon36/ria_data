(5) ควบคุมการเข้าถึง (Access Control) ให้ครอบคลุม ดังนี้
(5.1) ผู้ใช้งานที่เกี่ยวข้องบนระบบ Blockchain เช่น สมาชิกในเครือข่าย Blockchain
และพนักงานภายในองค์กร
(5.2) ระบบ Blockchain จุดเชื่อมต่อกับเครือข่าย Blockchain และภายในเครือข่าย Blockchain
เช่น Node ของสมาชิกในเครือข่าย Blockchain และ Node ตัวกลางที่รับหน้าที่ทำ Consensus รวมถึง
จุดเชื่อมต่อทั้ง API Server และ Web Portal
(5.3) ข้อมูลที่จัดเก็บทั้ง On-chain และ Off-chain
(6) รักษาความมั่นคงปลอดภัยของข้อมูล (Information Security) ทั้ง On-chain และ Off-chain
เช่น จัดชั้นความลับ และข้อมูลที่มีระดับชั้นความลับสูงควรจัดเก็บแบบ Off-chain หรือเข้ารหัสข้อมูล
(7) บริหารจัดการการเข้ารหัสข้อมูล (Cryptography) และบริหารจัดการกุญแจเข้ารหัส
(Key Management) ของระบบ Blockchain จุดเชื่อมต่อกับเครือข่าย Blockchain และภายในเครือข่าย
Blockchain ที่รัดกุมตามมาตรฐานสากล ตั้งแต่กระบวนการสร้าง จัดเก็บ ต่ออายุ เปลี่ยน และทำลายกุญแจ
เข้ารหัส
(8) ติดตามรายการธุรกรรม (Transaction Monitoring) จัดเก็บบันทึกเหตุการณ์การเข้าถึง (Access
Log) และบันทึกการดำเนินงาน (Activity Log) ของระบบ Blockchain จุดเชื่อมต่อกับเครือข่าย Blockchain
และภายในเครือข่าย Blockchain เช่น ติดตามและเฝ้าระวังธุรกรรมผิดปกติที่อาจนำไปสู่การทำธุรกรรม
โดยทุจริต (Fraud) หรือผลการทำ Consensus ที่ล้มเหลว รวมถึงเฝ้าระวังการเข้าถึง Node และการใช้งาน API
ที่ผิดปกติ
(9) ควรจัดให้มีการสอบทานความถูกต้องของข้อมูล และขั้นตอนการทำธุรกรรมตลอดกระบวนการ
(End-to-End) โดยพิจารณาดำเนินการให้สอดคล้องกับลักษณะธุรกิจและระดับความเสี่ยงของผู้ดูแลเครือข่าย
และสมาชิกในเครือข่าย Blockchain เช่น จัดให้มีการสอบทานความถูกต้องของข้อมูลระหว่าง On-chain
และ Off-chain เพื่อให้มั่นใจว่าการทำธุรกรรมตั้งแต่การส่งคำสั่งของลูกค้าจนถึงการประมวลผลในระบบ
Blockchain และเครือข่าย Blockchain ข้อมูลคำสั่งหรือค่าตัวแปรไม่ได้ถูกเปลี่ยนแปลงแก้ไขโดยไม่ได้รับ
อนุญาต
(10) สำรองข้อมูล (Data Backup) เพื่อให้มีข้อมูล On-chain และ Off-chain พร้อมใช้เป็นหลักฐาน
หากข้อมูลดังกล่าวได้รับความเสียหาย ทั้งนี้ กรณีใช้บริการ Cloud Services จากผู้ให้บริการภายนอก ควรมี
กระบวนการสำรองข้อมูลธุรกรรมที่มีความสำคัญหรืออาจส่งผลกระทบต่อการให้บริการในวงกว้างให้มี
ความพร้อมใช้งานอย่างต่อเนื่อง
(11)
บริหารจัดการเหตุการณ์ผิดปกติด้านเทคโนโลยีสารสนเทศและการบริหารความต่อเนื่องทางธุรกิจ
(IT Incident Management and Business Continuity Management) รองรับระบบงานที่ใช้เทคโนโลยี
Blockchain โดยสอดคล้องตามระดับความสำคัญของระบบงาน
