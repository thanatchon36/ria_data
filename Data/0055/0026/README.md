2. คุณลักษณะสําคัญของเทคโนโลยี Blockchain
Blockchain เป็นเทคโนโลยีอเนกประสงค์ (General Purpose Technology) เนื่องจากสามารถนำไป
ประยุกต์กับรูปแบบธุรกิจได้หลากหลาย มีการพัฒนาการของเทคโนโลยีอย่างต่อเนื่อง และสามารถสร้าง
นวัตกรรมต่อยอดรูปแบบธุรกิจเดิมได้หลากหลาย มีโอกาสที่สร้างประโยชน์แก่ระบบเศรษฐกิจ รวมถึง
การเปลี่ยนแปลงต่อสังคม
เทคโนโลยี Blockchain มีคุณลักษณะที่สำคัญ 5 ประการ ดังนี้
(1) ฐานข้อมูลแบบกระจายศูนย์ (Distributed Database) โดยสมาชิกในเครือข่าย Blockchain
จะมีข้อมูลชุดเดียวกัน
(2) การสื่อสารโดยตรงระหว่างสมาชิก (Peer-to-Peer Transmission) โดยสมาชิกในเครือข่าย
(Protocol)
Blockchain จะแลกเปลี่ยนข้อมูลกันโดยตรงด้วยรูปแบบการแลกเปลี่ยนข้อมูล
(3) ข้อมูลธุรกรรมมีความโปร่งใส (Transparency) โดยสมาชิกในเครือข่าย Blockchain
จะสามารถเข้าถึงข้อมูลชุดเดียวกันจาก Node ใด ๆ ได้ ซึ่งยากต่อการปลอมแปลงข้อมูลที่ Node ที่ใดที่หนึ่ง
26
(4) ข้อมูลย้อนกลับไปแก้ไขไม่ได้ (Irreversibility) โดยชุดข้อมูลในแต่ละ Block จะมีการระบุ
ค่าทางคณิตศาสตร์ (Hash) ของ Block ก่อนหน้าเชื่อมโยงกัน ทำให้การแก้ไขข้อมูลใน Block ใด ๆ
จะส่งผลกระทบต่อข้อมูลของ Block ที่เชื่อมโยงในภายหลังตลอดทั้งชุดข้อมูล
(5) สามารถตั้งโปรแกรมให้ทำงานอัตโนมัติ (Computational Logic) โดยนักพัฒนาระบบ
สามารถเขียนโปรแกรมเพื่อเพิ่มข้อมูลในระบบ Blockchain เช่น Smart Contract ซึ่งข้อมูลใน Blockchain
จะดำเนินการตามเงื่อนไขที่กำหนดไว้ในโปรแกรม
