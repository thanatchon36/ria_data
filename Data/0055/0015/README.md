หลักการที่ 1 การประยุกต์ใช้เทคโนโลยี Blockchain ในการประกอบธุรกิจ
Blockchain ทั้งในแง่มุม
ผลลัพธ์ที่คาดหวัง : ผู้ให้บริการทางการเงินควรมีความรู้ความเข้าใจในเทคโนโลยี
รูปแบบธุรกิจ ประโยชน์และข้อจำกัดของเทคโนโลยี รวมถึงมีการคัดเลือก Blockchain Platform ที่เหมาะสม
กับลักษณะธุรกิจ ก่อให้เกิดประโยชน์ต่อการดำเนินธุรกิจและมีความคุ้มค่าต่อการลงทุน เนื่องจากปัจจุบัน
เทคโนโลยี Blockchain มีพัฒนาการหลากหลายรูปแบบ โดยแต่ละแบบต่างมีจุดแข็ง จุดอ่อน และข้อจํากัด
ทางเทคโนโลยีที่แตกต่างกัน
แนวทางที่พึงปฏิบัติ
(1) พิจารณาการนำเทคโนโลยี Blockchain มาใช้ให้ตรงกับความจำเป็นหรือความต้องการทางธุรกิจ
ขององค์กร โดยมีการใช้แนวทางการพิจารณาตัดสินใจใช้เทคโนโลยี Blockchain โดยอ้างอิงแนวทางที่มี
ความน่าเชื่อถือ หรือมีการประเมินความเป็นไปได้ (Feasibility Assessment) ในการนำเทคโนโลยี
Blockchain มาปรับในการประกอบธุรกิจขององค์กร โดยการศึกษาและประเมินความเป็นไปได้ดังกล่าว
ควรได้รับความยินยอมจากผู้บริหารหรือผู้มีหน้าที่รับผิดชอบในการนำเทคโนโลยี Blockchain มาใช้ในองค์กร
(2) วิเคราะห์กลยุทธ์สำหรับการนำเทคโนโลยี Blockchain มาใช้กับธุรกิจในมิติต่าง ๆ เช่น กลุ่มลูกค้า
เป้าหมายและความต้องการหรือปัญหาของลูกค้าที่สามารถนำเทคโนโลยี Blockchain มาแก้ปัญหาได้ คู่แข่ง
ทางธุรกิจ ศักยภาพขององค์กร ข้อจํากัดของเทคโนโลยี Blockchain เป็นต้น
(3) ประเมินต้นทุนและความคุ้มค่าของการนำเทคโนโลยี Blockchain มาใช้กับกระบวนการทางธุรกิจ
ปัจจุบัน รวมถึงการเปรียบเทียบเทคโนโลยี Blockchain กับเทคโนโลยีอื่นที่สามารถตอบสนองความต้องการ
ทางธุรกิจได้เช่นเดียวกัน โดยคำนึงถึงปัจจัยต่าง ๆ อย่างรอบด้าน เช่น
(3.1) ค่าใช้จ่ายในการพัฒนาระบบ ซึ่งอาจมีการเปรียบเทียบต้นทุนในการพัฒนาด้วย In-house
Development กับการใช้บริการจากผู้ให้บริการภายนอก (Outsourcing)
(3.2) การบริหารจัดการโครงการ เช่น การจ้างที่ปรึกษาหรือผู้เชี่ยวชาญ
(3.3) ต้นทุนการดำเนินงานต่าง ๆ (Operation Cost) เช่น ค่าใช้บริการ Cloud Services
(4) คัดเลือกเทคโนโลยี Blockchain Platform ให้เหมาะสมกับรูปแบบธุรกิจ โดยมีการประเมิน
ตามปัจจัย ดังต่อไปนี้
(4.1) ประเภทของเทคโนโลยี Blockchain ที่สอดคล้องกับความต้องการขององค์กรและรูปแบบ
ธุรกิจ โดยพิจารณาในประเด็นต่าง ๆ ได้แก่ การรักษาความเป็นส่วนบุคคลของข้อมูล (Data Privacy)
ความสามารถในการรองรับปริมาณธุรกรรม (Performance) ทั้งในปัจจุบันและอนาคต รูปแบบการกำกับดูแล
เครือข่าย (Network Governance) ลักษณะของผู้ร่วมในเครือข่าย (Participants)
