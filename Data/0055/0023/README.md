หลักการที่ 4 การบริหารความเสี่ยงทางกฎหมายกับการใช้เทคโนโลยี Blockchain
ผลลัพธ์ที่คาดหวัง : ผู้ให้บริการทางการเงินต้องปฏิบัติตามกฎหมายที่เกี่ยวข้อง และมีแนวทางในการจัดการ
กับข้อมูลของผู้ใช้บริการซึ่งเก็บอยู่ในเครือข่าย Blockchain ที่มั่นคงปลอดภัย โดยคำนึงถึงความมีผลผูกพัน
และการบังคับใช้ตามกฎหมาย ตลอดจนมีการคุ้มครองสิทธิและความเป็นส่วนตัวของเจ้าของข้อมูล รวมถึง
การคุ้มครองข้อมูลส่วนบุคคล เพื่อการบริหารจัดการความเสี่ยงทางกฎหมายที่มีประสิทธิภาพและการคุ้มครอง
ดูแลผู้ให้บริการและผู้ที่เกี่ยวข้องอย่างเหมาะสม
แนวทางที่พึงปฏิบัติ
(1) กรณีเป็นผู้ดูแลเครือข่าย Blockchain ควรจัดให้มีข้อตกลงร่วมกันระหว่างสมาชิกในเครือข่าย
Blockchain และผู้ที่เกี่ยวข้องในเครือข่าย Blockchain เช่น การกำหนดรูปแบบและเงื่อนไขเกี่ยวกับผู้ที่มี
บทบาทหน้าที่ในการทํา Consensus แนวปฏิบัติและความถี่การสํารองข้อมูลและสอบทานความถูกต้อง
ของข้อมูล และรูปแบบกระบวนการทำธุรกรรมและเวลา Timeout ของระบบ Blockchain เพื่อกําหนด
ผู้รับผิดชอบที่ชัดเจน สร้างความเข้าใจที่ตรงกัน และลดข้อโต้แย้งระหว่างสมาชิก
(2) ควรจัดให้มีข้อตกลงเกี่ยวกับ Smart Contract ในเครือข่าย Blockchain ระหว่างผู้ที่เกี่ยวข้อง
เช่น ความมีผลทางกฎหมายของธุรกรรม ความมีผลสมบูรณ์ของธุรกรรม (Finality) สิทธิหน้าที่
และความรับผิดชอบของผู้ที่เกี่ยวข้อง กระบวนการจัดการข้อผิดพลาดหรือข้อโต้แย้ง เป็นต้น รวมทั้ง ควรจัดให้มี
การทบทวนเนื้อหาและกระบวนการตาม Smart Contract ให้สอดคล้องกับข้อตกลงดังกล่าว กฎหมาย
และนโยบายของผู้ให้บริการทางการเงินที่เปลี่ยนแปลงไป
(3) กรณีที่การใช้เทคโนโลยี Blockchain หรือการเข้าร่วมเครือข่าย Blockchain มีข้อมูลส่วนบุคคล
เข้ามาเกี่ยวข้อง ผู้ให้บริการทางการเงินควรประเมินความเสี่ยงที่อาจจะกระทบกับสิทธิของเจ้าของข้อมูล
ส่วนบุคคล และหากประเมินแล้วพบว่ามีความเสี่ยงสูง ผู้ให้บริการทางการเงินควรเก็บรักษาข้อมูลส่วนบุคคล
แบบ Off-chain หรือพิจารณาใช้เทคโนโลยีหรือวิธีการอื่นที่ทำให้การควบคุมดูแลข้อมูลเป็นไปตามกฎหมาย
ที่เกี่ยวข้องหรือมาตรการคุ้มครองข้อมูลส่วนบุคคล นอกจากนี้ ผู้ให้บริการทางการเงินควรจัดให้มีกระบวนการ
ประเมินผลกระทบด้านการคุ้มครองข้อมูลส่วนบุคคลร่วมด้วย หากมีการเปลี่ยนแปลงการเก็บรวบรวม
ใช้ หรือเปิดเผยข้อมูลส่วนบุคคลที่เกี่ยวข้องกับระบบหรือเครือข่าย Blockchain อย่างมีนัยสำคัญ ผู้ให้บริการ
ทางการเงินควรทบทวนการประเมินดังกล่าว
(4) จัดให้มีกระบวนการพิจารณาและทบทวนข้อมูลที่อยู่ในเครือข่าย Blockchain อย่างสม่ำเสมอ
ว่าเป็นข้อมูลที่สามารถระบุตัวบุคคลไม่ว่าโดยทางตรงหรือทางอ้อม เพื่อประเมินลักษณะที่อาจเข้าข่ายเป็นข้อมูล
ส่วนบุคคล หากเข้าข่ายว่าเป็นข้อมูลส่วนบุคคล นอกจากการปฏิบัติตามแนวปฏิบัติ ธปท. ว่าด้วยการกำกับดูแล
3 การประเมินผลกระทบด้านการคุ้มครองข้อมูลส่วนบุคคล (Data Protection Impact Assessment) สามารถอ้างอิงได้จากแนวปฏิบัติที่เกี่ยวข้อง
กับการคุ้มครองข้อมูลส่วนบุคคล
