บทสรุปผู้บริหาร (Executive Summary)
ธนาคารแห่งประเทศไทย (ธปท.) เห็นความสำคัญและโอกาสของการนำเทคโนโลยีบล็อกเชน
(Blockchain) มาใช้เพิ่มประสิทธิภาพในการให้บริการ ตลอดจนพัฒนานวัตกรรมทางการเงินและระบบ
การเงินของประเทศไทย จึงได้ออกแนวปฏิบัติฉบับนี้เพื่อให้ผู้ประกอบธุรกิจในภาคการเงินใช้อ้างอิงในการนำ
เทคโนโลยีดังกล่าวไปใช้ประโยชน์ โดยยังมีการดูแลความเสี่ยงของเทคโนโลยีอย่างรัดกุม เพื่อสร้างความเชื่อมั่น
และความปลอดภัยแก่ประชาชนผู้ใช้บริการทางการเงิน
ขอบเขตของแนวปฏิบัติฉบับนี้ครอบคลุมผู้ให้บริการทางการเงินที่อยู่ภายใต้การกำกับดูแลของ ธปท.
ได้แก่ สถาบันการเงิน และบริษัทในกลุ่มธุรกิจทางการเงินตามกฎหมายว่าด้วยธุรกิจสถาบันการเงิน ผู้ประกอบ
ธุรกิจที่ไม่ใช่สถาบันการเงินที่อยู่ภายใต้การกำกับของ ธปท. ผู้ประกอบธุรกิจตามกฎหมายว่าด้วยระบบ
การชำระเงิน ซึ่งประยุกต์ใช้เทคโนโลยี Blockchain แบบ Private Blockchain Network ในการให้บริการ
ธุรกรรมทางการเงินทั้งในกรณีที่เป็นสมาชิกและผู้ดูแลเครือข่าย Blockchain
แนวปฏิบัติฯ มีสาระสําคัญ 4 ส่วน ประกอบด้วย
1. การประยุกต์ใช้เทคโนโลยี Blockchain ในทางธุรกิจ เพื่อให้ผู้ให้บริการทางการเงินมีกระบวนการ
ประเมินประกอบการตัดสินใจนำเทคโนโลยี Blockchain มาประยุกต์ใช้ให้เกิดประโยชน์ต่อธุรกิจ
โดยต้องคำนึงถึงต้นทุนและความคุ้มค่าของการนำเทคโนโลยี Blockchain มาใช้ รวมทั้งการคัดเลือก
platform ที่เหมาะสมกับรูปแบบธุรกิจ
2. การกำกับดูแลการใช้เทคโนโลยี Blockchain เพื่อให้ผู้ให้บริการทางการเงินมีแนวทางกำกับดูแล
โครงการที่ใช้เทคโนโลยี Blockchain อย่างมีประสิทธิภาพ โดยครอบคลุม 2 กรณี ประกอบด้วย
2.1 กรณีเป็นผู้ใช้หรือเข้าร่วมเป็นสมาชิกในเครือข่าย Blockchain ต้องให้เกิดความแน่ใจว่า
โครงการ Blockchain สอดคล้องกับลักษณะธุรกิจ พร้อมมีการบริหารความเสี่ยง
ที่เหมาะสมด้วยการกําหนดผู้รับผิดชอบโครงการ มีการปรับปรุงนโยบายและกระบวนการ
ทำงานอย่างต่อเนื่อง รวมทั้งมีการควบคุม ติดตาม และสอบทานการรักษาความมั่นคง
และปลอดภัย โดยเฉพาะการเชื่อมโยงกับระบบอื่น ๆ ตลอดจนการบริหารจัดการความเสี่ยง
ๆ
จากบุคคลภายนอก
2.2 กรณีเป็นผู้ดูแลเครือข่ายหรือโครงการ Blockchain ที่เป็นโครงสร้างพื้นฐานทางการเงิน
ต้องกำหนดบทบาทหน้าที่ของผู้ดูแลเครือข่าย พร้อมทั้งการรักษาความมั่นคงปลอดภัย
ด้านเทคโนโลยีให้เป็นไปตามมาตรฐานที่กําหนดไว้
3. การบริหารจัดการความเสี่ยงด้าน IT สำหรับเทคโนโลยี Blockchain เพื่อให้ผู้ให้บริการ
ทางการเงินมีกระบวนการรักษาความมั่นคงปลอดภัยตามมาตรฐานสากลเพื่อสร้างความเชื่อมั่น
