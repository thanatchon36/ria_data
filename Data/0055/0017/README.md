หลักการที่ 2 การกํากับดูแลการใช้เทคโนโลยี Blockchain
ผลลัพธ์ที่คาดหวัง : ผู้ให้บริการทางการเงินมีแนวทางในการกำกับดูแลโครงการที่ใช้เทคโนโลยี Blockchain
อย่างมีประสิทธิภาพ โดยครอบคลุมการกำหนดบทบาทหน้าที่ที่จำเป็น การบริหารความเสี่ยงด้านปฏิบัติการ
การรักษาความมั่นคงปลอดภัย และการกำกับและตรวจสอบผู้ให้บริการภายนอก นอกจากนี้ ผู้ประกอบธุรกิจ
ที่เป็นผู้ดูแลเครือข่าย Blockchain ก็อาจนำหลักการนี้ไปประยุกต์ใช้ในการบริหารจัดการสมาชิกในเครือข่าย
Blockchain ทั้งที่เป็นผู้ให้บริการทางการเงิน หน่วยงานภาครัฐ หรือบริษัทเอกชนจากภาคอุตสาหกรรมอื่น ๆ
ซึ่งจะส่งผลต่อความน่าเชื่อถือของโครงการ รวมถึงโอกาสในการขยายการนําเทคโนโลยี Blockchain ไปใช้
ในวงกว้างมากยิ่งขึ้น
แนวทางที่พึงปฏิบัติ
2.1 กรณีการใช้เทคโนโลยี Blockchain หรือการเข้าร่วมเป็นสมาชิกในเครือข่าย Blockchain
(1) ควรกํากับดูแลโครงการที่ใช้เทคโนโลยี Blockchain ให้สอดคล้องตามหลักเกณฑ์ของ ธปท. ว่าด้วย
การกํากับดูแลความเสี่ยงด้านเทคโนโลยีสารสนเทศ (Information Technology Risk) ให้สอดคล้องกับลักษณะ
การดำเนินธุรกิจ ปริมาณธุรกรรม ความซับซ้อนของเทคโนโลยีสารสนเทศ และความเสี่ยงที่เกี่ยวข้อง รวมถึง
อยู่บนพื้นฐานของการคุ้มครองข้อมูลและรักษาผลประโยชน์ของลูกค้า
(2) ควรกำหนดหน้าที่และความรับผิดชอบของผู้ที่เกี่ยวข้องในระดับต่าง ๆ ในโครงการที่ใช้เทคโนโลยี
Blockchain เช่น การกำหนดให้มีผู้บริหารระดับสูงหรือคณะทำงานเพื่อรับผิดชอบการกำหนดกลยุทธ์ นโยบาย
ระเบียบ วิธีปฏิบัติ กระบวนการทำงาน การรายงานความคืบหน้าของโครงการ
(3)
ควรทบทวนหรือปรับปรุงนโยบายและกระบวนการทำงานให้สามารถรองรับการใช้เทคโนโลยี
Blockchain สำหรับใช้ปฏิบัติงานภายในองค์กร เช่น นโยบายการรักษาความมั่นคงปลอดภัยของระบบ
และข้อมูล กระบวนการปฏิบัติงาน (Business Process) ที่เกี่ยวข้อง
(4)
ควรจัดให้มีการควบคุมดูแลความเสี่ยงจากเหตุการณ์ทุจริตที่อาจเกิดขึ้นจากการกระทำของบุคคล
ภายในองค์กรและบุคคลภายนอกองค์กร (Internal and External Fraud) เช่น การทำธุรกรรมโดยไม่รับ
อนุญาต การลักลอบใช้บัญชีผู้อื่น การยักยอกทรัพย์ การปลอมเป็นบุคคลอื่น การนำข้อมูลความลับไปขาย
หรือส่งต่อ และการลักลอบนำข้อมูลของลูกค้าไปทำทุจริตต่าง ๆ
(5) ควรมีการควบคุม ติดตาม และสอบทานการปฏิบัติตามการรักษาความมั่นคงปลอดภัย
ด้านเทคโนโลยีสารสนเทศในการเชื่อมต่อระบบกับเครือข่าย Blockchain อย่างเหมาะสมตามข้อกําหนด
ของผู้ดูแลเครือข่าย Blockchain และรายงานการปฏิบัติงานด้านเทคโนโลยีสารสนเทศ โดยนําเสนอต่อ
คณะกรรมการที่ได้รับมอบหมายและผู้บริหารระดับสูงที่เกี่ยวข้องอย่างสม่ำเสมอ เช่น คณะกรรมการภายใน
องค์กร และผู้ดูแลเครือข่าย Blockchain
