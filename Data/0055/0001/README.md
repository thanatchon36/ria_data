เรียน ผู้จัดการ
บริษัทผู้ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินทุกแห่ง
บริษัทผู้ประกอบธุรกิจสินเชื่อรายย่อยเพื่อการประกอบอาชีพภายใต้การกำกับที่มิใช่
สถาบันการเงินทุกแห่ง
ที่ ธปท.ฝทง, ว. 546 2564 เรื่อง นำส่งแนวปฏิบัติการใช้เทคโนโลยีบล็อกเชน
(Blockchain) ในการให้บริการทางการเงิน
ธนาคารแห่งประเทศไทย (ธปท.) ได้ออกแนวปฏิบัติการใช้เทคโนโลยีบล็อกเชน (Blockchain)
ในการให้บริการทางการเงิน โดยมีวัตถุประสงค์เพื่อให้ผู้ให้บริการทางการเงินที่มีการนำเทคโนโลยีบล็อกเชน
มาใช้ในการให้บริการทางการเงินใช้อ้างอิงในการปฏิบัติ และเพื่อให้มั่นใจว่าผู้ให้บริการทางการเงิน
มีการบริหารจัดการในการนําเทคโนโลยีบล็อกเชนมาใช้อย่างเหมาะสม มั่นคงปลอดภัย น่าเชื่อถือ และ
สอดคล้องกับหลักการที่ได้รับการยอมรับในระดับสากล สร้างความเชื่อมั่นในการใช้บริการให้กับประชาชน
Sandbox
และเป็นมาตรฐานในการพัฒนาระบบโครงสร้างทางการเงินของประเทศต่อไป
แนวปฏิบัตินี้ครอบคลุมหลักการพึงปฏิบัติที่สำคัญในการใช้เทคโนโลยีบล็อกเชน
ในการให้บริการทางการเงิน โดยเน้นตั้งแต่การมีความรู้ความเข้าใจในเทคโนโลยี การมีแนวทางการกำกับดูแล
การบริหารจัดการความเสี่ยงด้านเทคโนโลยีสารสนเทศ รวมถึงการปฏิบัติตามกฎหมายที่เกี่ยวข้อง
โดย ธปท. ได้จัดทำแนวปฏิบัตินี้ขึ้นโดยอ้างอิงจากมาตรฐานสากลและแนวทางการกำกับดูแลที่เกี่ยวข้อง
กับเทคโนโลยีบล็อกเชน รวมถึงการประเมินโครงการที่ใช้เทคโนโลยีบล็อกเชนภายใต้ Regulatory
ธปท. ขอให้ผู้ให้บริการทางการเงินที่ประสงค์จะนำเทคโนโลยีบล็อกเชนมาใช้ในการให้บริการ
ทางการเงิน ถือปฏิบัติตามแนวปฏิบัติฉบับนี้อย่างครบถ้วน โดยคำนึงถึงการรักษาความปลอดภัยของ
ข้อมูลลูกค้า และการปฏิบัติตามกฎหมายที่เกี่ยวข้อง รวมถึงต้องปฏิบัติตามแนวทางดังนี้
1. ผู้ให้บริการทางการเงินที่มีความประสงค์จะประยุกต์ใช้เทคโนโลยี Blockchain
แบบ Private Blockchain Network ให้ดำเนินการดังนี้
