แนวปฏิบัติการใช้เทคโนโลยีบล็อกเชน (Blockchain) ในการให้บริการทางการเงิน
(Guideline for Blockchain Technology Adoption in Financial Services)
1. เหตุผลในการออกแนวปฏิบัติ
ปัจจุบันภาคการเงินได้นำเทคโนโลยีบล็อกเชน (Blockchain) เข้ามาช่วยเพิ่มประสิทธิภาพการให้บริการ
ทางการเงินมากขึ้น เช่น การโอนเงินระหว่างประเทศ ด้วยคุณสมบัติเรื่องการกระจายข้อมูลจัดเก็บ การเข้ารหัส
ข้อมูล การเชื่อมต่อกันโดยอ้างอิงจากข้อมูลก่อนหน้า รวมถึงการมีส่วนร่วมในการตรวจสอบและลงความเห็น
ของสมาชิกในเครือข่าย Blockchain ในกรณีที่มีการเปลี่ยนแปลงแก้ไขข้อมูล ทำให้การบริหารจัดการข้อมูล
ในเครือข่าย Blockchain มีความปลอดภัย น่าเชื่อถือ และข้อมูลใน Blockchain ถูกปลอมแปลงแก้ไขได้ยาก
ส่งผลให้ต้นทุนการตรวจสอบความถูกต้องของข้อมูลต่ำลงและทำให้ประสิทธิภาพการดำเนินงานสูงขึ้น ก่อให้เกิด
รูปแบบธุรกิจใหม่ ๆ รวมถึงการพัฒนาโครงสร้างพื้นฐานทางการเงินต่าง ๆ
อย่างไรก็ตาม การนําเทคโนโลยี Blockchain มาประยุกต์ใช้ในการให้บริการทางเงิน อาจก่อให้เกิด
ความเสี่ยงทั้งจากตัวเทคโนโลยีเอง ความเสี่ยงจากการเชื่อมต่อกับระบบโครงสร้างพื้นฐานเดิม และความเสี่ยง
จากความเข้าใจในเทคโนโลยีไม่เพียงพอ ดังนั้น การตระหนักถึงข้อดี ข้อเสีย และความเสี่ยงต่าง ๆ รวมถึง
การวางโครงสร้างการกำกับดูแลการใช้งานเทคโนโลยีอย่างรัดกุม มีนโยบายและระเบียบวิธีปฏิบัติอย่างเพียงพอ
ๆ
เหมาะสมจึงเป็นสิ่งสำคัญ
ธนาคารแห่งประเทศไทย (ธปท.) เห็นความสำคัญและโอกาสของการนำเทคโนโลยี Blockchain มาใช้
ในการพัฒนาระบบการเงินของประเทศไทย จึงได้กำหนดแนวทางในการนำเทคโนโลยีนี้มาใช้ในภาคการเงิน
ควบคู่กันกับการควบคุมความเสี่ยงผ่านกลไก Regulatory Sandbox หรือ Own Sandbox ซึ่งเป็นการทดสอบ
การนำเทคโนโลยี Blockchain มาใช้พัฒนาบริการและนวัตกรรมทางการเงินในวงจำกัด โดยได้มีการประเมินผล
การทดสอบและกำกับดูแลอย่างใกล้ชิด เพื่อให้ผู้ให้บริการทางการเงินมีการควบคุมดูแลความเสี่ยงที่รัดกุม
และมีแนวทางคุ้มครองผู้ใช้บริการที่เหมาะสม
ในการนี้ เพื่อยกระดับการกำกับดูแลการใช้เทคโนโลยี Blockchain ในการให้บริการทางการเงิน ธปท.
จึงได้ออกแนวปฏิบัติให้ผู้ให้บริการทางการเงิน ทั้งในกรณีที่เป็นผู้ดูแลและเป็นสมาชิกในเครือข่าย Blockchain
ใช้อ้างอิงในการปฏิบัติ และให้มั่นใจว่าผู้ให้บริการทางการเงินมีการบริหารจัดการในการนำเทคโนโลยี
Blockchain มาใช้อย่างเหมาะสม มั่นคงปลอดภัย น่าเชื่อถือ และสอดคล้องกับหลักการที่ได้รับการยอมรับ
สร้างความเชื่อมั่นในการใช้บริการให้กับประชาชนและเป็นมาตรฐานในการพัฒนาระบบ
ในระดับสากล
โครงสร้างทางการเงินของประเทศต่อไป ทั้งนี้ ผู้ให้บริการทางการเงินยังต้องปฏิบัติตามหลักเกณฑ์การกำกับดูแล
ความเสี่ยงด้านเทคโนโลยีสารสนเทศ และหลักเกณฑ์กำกับดูแลด้านอื่นของ ธปท. ตลอดจนกฎหมาย
ที่เกี่ยวข้อง
