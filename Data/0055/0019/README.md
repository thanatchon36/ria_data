(2) ควรจัดให้มีมาตรฐานหรือคู่มือการรักษาความมั่นคงปลอดภัยด้านเทคโนโลยีสารสนเทศ
ของเครือข่าย Blockchain ให้กับสมาชิกในเครือข่าย Blockchain อย่างเป็นลายลักษณ์อักษร รวมทั้งผู้ดูแล
เครือข่าย Blockchain ควรควบคุม ติดตาม รายงาน
คน และนำเสนอต่อคณะกรรมการที่ได้รับมอบหมาย
และผู้บริหารระดับสูงที่เกี่ยวข้องอย่างสม่ำเสมอ เช่น คณะกรรมการภายในองค์กร โดยมีเนื้อหาครอบคลุม
ในเรื่องต่อไปนี้
(2.1) การรักษาความมั่นคงปลอดภัยด้านเทคโนโลยีสารสนเทศสำหรับสมาชิกในการเชื่อมต่อกับ
เครือข่าย Blockchain เช่น การบริหารจัดการกุญแจเข้ารหัส การควบคุมการเข้าถึง การติดตาม ดูแล จัดเก็บ
ข้อมูลบันทึกเหตุการณ์ของระบบ รวมถึง Security Baseline
(2.2) การออกแบบและเชื่อมต่อระบบ เช่น แนวทางการตั้งค่าจุดเชื่อมต่อและ Node ที่เหมาะสม
รูปแบบการวางระบบที่เหมาะสม (Recommended Architecture)
(2.3) การบริหารจัดการการเปลี่ยนแปลง (Change Management) การบริหารจัดการ patch
(Patch Management) ของเครือข่าย Blockchain และตลอดวงจรชีวิตของ Smart Contract
(2.4) การบริหารจัดการเหตุการณ์ผิดปกติด้านเทคโนโลยีสารสนเทศและการบริหารความต่อเนื่อง
ทางธุรกิจ (IT Incident Management and Business Continuity Management) ของเครือข่าย Blockchain
(3) ควรจัดให้มีมาตรฐานการบริหารจัดการสมาชิกในเครือข่าย Blockchain ทั้งสมาชิกใหม่
และสมาชิกปัจจุบันในเครือข่าย Blockchain อย่างเป็นลายลักษณ์อักษร โดยมีเนื้อหาครอบคลุมในเรื่องต่อไปนี้
(3.1) หลักเกณฑ์การสื่อสารกับสมาชิก เพื่อให้สมาชิกรับทราบข้อมูลขั้นพื้นฐานอย่างเท่าเทียมกัน
และมีความโปร่งใส เช่น ข้อมูลพื้นฐานด้านเทคโนโลยีสารสนเทศ แนวทางแก้ไขปัญหาการตั้งค่าระบบ
และสถานะความปลอดภัยของเครือข่าย
(3.2) กระบวนการเข้าร่วมเป็นสมาชิก (On-boarding Process) เช่น กำหนดให้สมาชิก
และผู้ใช้งานต้องมีการบริหารความมั่นคงปลอดภัยและการบริหารความเสี่ยงด้านเทคโนโลยีสารสนเทศ
ตามเกณฑ์ที่กําหนด
(3.3) กระบวนการเปลี่ยนแปลงและยกเลิกการเป็นสมาชิก (Off-boarding Process)
เช่น มีอำนาจในการยกเลิก หากมีการทำผิดข้อตกลง กฎหมาย หรือไม่ผ่านเกณฑ์ขั้นพื้นฐานตามที่ระบุไว้ใน
กระบวนการการเข้าร่วม ตลอดจนกระบวนการยกเลิกการเข้าถึงข้อมูลและเครือข่ายของสมาชิก
(3.4) กระบวนการบริหารจัดการสิทธิการใช้งานของสมาชิก เช่น ให้สิทธิเฉพาะเท่าที่จำเป็น
แบ่งกลุ่มสมาชิกที่สามารถและไม่สามารถทำธุรกรรมได้ กำหนดสิทธิในทรัพย์สินทางปัญญาและขอบเขต
ในการอนุญาตให้ใช้สิทธิดังกล่าว
(3.5) กำหนดข้อตกลงการให้บริการ (Service Level Agreement: SLA) ที่สอดคล้องกับ
ระดับความต้องการทางธุรกิจ
