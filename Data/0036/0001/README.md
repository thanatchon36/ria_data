เรียน ผู้จัดการ
สถาบันการเงินทุกแห่ง
ที่ ธปท.ฝนส.(01)ว. 40/2562 เรื่อง นําส่งประกาศธนาคารแห่งประเทศไทย
เรื่อง การจัดทำ จัดเก็บและจัดส่งข้อมูลอิเล็กทรอนิกส์ของสถาบันการเงิน
ธนาคารแห่งประเทศไทยขอนำส่งประกาศธนาคารแห่งประเทศไทยที่ สนส. 6/2562
เรื่อง การจัดทำ จัดเก็บและจัดส่งข้อมูลอิเล็กทรอนิกส์ของสถาบันการเงิน ซึ่งได้ลงประกาศใน
ราชกิจจานุเบกษา ฉบับประกาศและงานทั่วไป เล่ม 136 ตอนพิเศษ 144 4 ลงวันที่ 6 มิถุนายน 2562
แล้ว และมีผลบังคับใช้ตั้งแต่วันที่ 1 กรกฎาคม 2562 เป็นต้นไป
ง
สาระสำคัญของประกาศฉบับนี้ คือ
1. ให้สถาบันการเงินสามารถเลือกที่จะจัดทำ จัดเก็บและจัดส่งข้อมูลต่าง ๆ ตามหลักเกณฑ์
การกำกับดูแลสถาบันการเงินที่ธนาคารแห่งประเทศไทยกำหนด ในรูปแบบอิเล็กทรอนิกส์ได้ ทั้งนี้
สถาบันการเงินจะต้องมีความพร้อมในด้านระบบงานและกระบวนการภายในเพื่อรองรับการจัดทําหรือ
จัดเก็บข้อมูลอิเล็กทรอนิกส์ให้เป็นไปตามข้อกำหนดของกฎหมายที่เกี่ยวข้องเพื่อให้ข้อมูลอิเล็กทรอนิกส์
มีผลบังคับใช้ในทางกฎหมาย และไม่ส่งผลให้เกิดความเสียหายแก่สถาบันการเงิน หากต้องการใช้ข้อมูล
อิเล็กทรอนิกส์มาทดแทนเอกสารตัวจริงในรูปแบบกระดาษ
2. ให้สถาบันการเงินสามารถเลือกที่จะแจ้งข้อมูลหรือเปลี่ยนแปลงการแจ้งข้อมูลต่าง ๆ
แก่ผู้ใช้บริการทางการเงินเป็นรายลูกค้าตามหลักเกณฑ์การกํากับดูแลสถาบันการเงินที่ธนาคารแห่งประเทศไทย
กําหนด ในรูปแบบอิเล็กทรอนิกส์ได้ โดยสถาบันการเงินต้องมีการตกลงร่วมกันกับผู้ใช้บริการทางการเงิน
สำหรับรูปแบบและช่องทางการแจ้งข้อมูลก่อนการดำเนินการดังกล่าว รวมทั้งผู้ใช้บริการทางการเงินจะต้อง
เป็นผู้ตัดสินใจเลือกด้วยตนเอง นอกจากนี้ สถาบันการเงินต้องมีกระบวนการที่สามารถสร้างความมั่นใจได้ว่า
ผู้ใช้บริการทางการเงินจะได้รับข้อมูลอย่างถูกต้อง ครบถ้วนและภายในระยะเวลาที่เหมาะสม
3. ให้สถาบันการเงินสามารถเลือกที่จะเปลี่ยนแปลงการเปิดเผยข้อมูลต่าง ๆ แก่ผู้ใช้บริการ
ทางการเงินเป็นการทั่วไปตามหลักเกณฑ์การกำกับดูแลสถาบันการเงินที่ธนาคารแห่งประเทศไทยกำหนด
ในรูปแบบอิเล็กทรอนิกส์ได้ โดยสถาบันการเงินยังต้องสามารถอำนวยความสะดวกให้แก่ผู้ใช้บริการ
ทางการเงินตามที่ได้รับการร้องขอ
