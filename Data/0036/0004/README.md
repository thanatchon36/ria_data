4.1 คำจำกัดความ
ในประกาศนี้
ข้อมูลอิเล็กทรอนิกส์ หมายความว่า ข้อความที่ได้สร้าง ส่ง รับ เก็บรักษา
หรือประมวลผลด้วยวิธีการทางอิเล็กทรอนิกส์ เช่น วิธีการแลกเปลี่ยนข้อมูลทางอิเล็กทรอนิกส์
จดหมายอิเล็กทรอนิกส์ ตามหลักเกณฑ์ที่กำหนดในกฎหมายว่าด้วยธุรกรรมทางอิเล็กทรอนิกส์
4.2 การจัดทำ จัดเก็บและจัดส่งข้อมูลอิเล็กทรอนิกส์ของสถาบันการเงิน
4.2.1 ข้อมูลและเอกสารที่ธนาคารแห่งประเทศไทยใช้ในการกำกับดูแล
สถาบันการเงินตามหลักเกณฑ์การกำกับดูแลสถาบันการเงินของธนาคารแห่งประเทศไทย
สถาบันการเงินสามารถจัดทำ จัดเก็บและจัดส่งข้อมูล รวมทั้งเอกสาร
ต่าง ๆ ของสถาบันการเงินในรูปแบบข้อมูลอิเล็กทรอนิกส์ สําหรับกรณีที่ธนาคารแห่งประเทศไทย
กําหนดให้สถาบันการเงินจัดทำ จัดเก็บและจัดส่งข้อมูลและเอกสารต่าง ๆ ตามหลักเกณฑ์การกำกับดูแล
สถาบันการเงินของธนาคารแห่งประเทศไทยได้ เช่น ข้อมูลหรือเอกสารที่กำหนดให้สถาบันการเงินจัดทำ
และจัดส่งให้ธนาคารแห่งประเทศไทย หรือกรณีที่กำหนดให้จัดทำและจัดเก็บไว้เพื่อให้ธนาคารแห่ง
ประเทศไทยตรวจสอบ หรือกรณีที่กำหนดให้จัดทำและจัดส่งเพื่อใช้ประกอบการพิจารณาอนุญาต
ของธนาคารแห่งประเทศไทย เป็นต้น ยกเว้นข้อมูลหรือเอกสารที่สถาบันการเงินยื่นขอรับใบอนุญาต
การประกอบธุรกิจต่อรัฐมนตรีว่าการกระทรวงการคลัง ให้เป็นไปตามหลักเกณฑ์ที่กระทรวงการคลัง
กำหนด
4.2.2 ข้อมูลและเอกสารที่สถาบันการเงินต้องเปิดเผยหรือต้องแจ้งแก่
ผู้ใช้บริการทางการเงินตามหลักเกณฑ์การกำกับดูแลสถาบันการเงินของธนาคารแห่งประเทศไทย
สถาบันการเงินสามารถจัดทำ จัดเก็บและจัดส่งข้อมูล รวมทั้งเอกสาร
ต่าง ๆ ในรูปแบบข้อมูลอิเล็กทรอนิกส์ สำหรับกรณีที่ธนาคารแห่งประเทศไทยได้กำหนดให้สถาบัน
การเงินต้องเปิดเผยข้อมูลหรือแจ้งข้อมูลแก่ผู้ใช้บริการทางการเงินตามหลักเกณฑ์การกำกับดูแล
สถาบันการเงินของธนาคารแห่งประเทศไทยได้ ดังนี้
(1) กรณีธนาคารแห่งประเทศไทยกำหนดให้สถาบันการเงินต้องแจ้งข้อมูล
แก่ผู้ใช้บริการทางการเงินเป็นรายลูกค้า เช่น กรณีที่ธนาคารแห่งประเทศไทยกำหนดให้สถาบันการเงิน
ต้องแจ้งข้อมูลให้แก่ผู้ใช้บริการทางการเงินเป็นรายลูกค้าโดยใช้จดหมาย หรือจดหมายลงทะเบียน
ตามหลักเกณฑ์ว่าด้วยการปฏิบัติในเรื่องดอกเบี้ย ส่วนลด ค่าบริการต่าง ๆ และเบี้ยปรับ และหลักเกณฑ์
