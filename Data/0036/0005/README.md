ว่าด้วยการกําหนดหลักเกณฑ์ วิธีการ และเงื่อนไขในการประกอบธุรกิจสินเชื่อส่วนบุคคลภายใต้การ
กำกับ หรือการประกอบธุรกิจสินเชื่อรายย่อยเพื่อการประกอบอาชีพ หรือการประกอบธุรกิจบัตรเครดิต
เป็นต้น
ทั้งนี้ หากสถาบันการเงินต้องการเริ่มแจ้งข้อมูลหรือเปลี่ยนแปลงการ
แจ้งข้อมูลดังกล่าวให้อยู่ในรูปแบบข้อมูลอิเล็กทรอนิกส์ สถาบันการเงินจะต้องมีการตกลงร่วมกันกับ
ผู้ใช้บริการทางการเงินสำหรับรูปแบบและช่องทางการแจ้งข้อมูลก่อนการดำเนินการดังกล่าว
โดยผู้ใช้บริการทางการเงินจะต้องเป็นผู้ตัดสินใจเลือกด้วยตนเอง นอกจากนี้ สถาบันการเงินยังต้องมี
กระบวนการที่สามารถสร้างความมั่นใจได้ว่าผู้ใช้บริการทางการเงินจะได้รับข้อมูลอย่างถูกต้อง
ครบถ้วนและภายในระยะเวลาที่เหมาะสม
(2) กรณีธนาคารแห่งประเทศไทยกำหนดให้สถาบันการเงินต้องเปิดเผย
ข้อมูลแก่ผู้ใช้บริการทางการเงินเป็นการทั่วไป เช่น กรณีที่ธนาคารแห่งประเทศไทยกำหนดให้สถาบัน
การเงินต้องปิดประกาศข้อมูลไว้ในที่เปิดเผย ณ สำนักงานของตน หากสถาบันการเงินต้องการ
เปลี่ยนแปลงการให้ข้อมูลดังกล่าวให้อยู่ในรูปแบบข้อมูลอิเล็กทรอนิกส์ สถาบันการเงินยังต้องสามารถ
อำนวยความสะดวกให้แก่ผู้ใช้บริการทางการเงิน เมื่อได้รับการร้องขอข้อมูลที่เกี่ยวข้อง เช่น สามารถ
แสดงข้อมูลจากแหล่งต่าง ๆ เพื่อให้ลูกค้าสามารถติดตามหรือพิจารณาข้อมูลได้อย่างครบถ้วน ถูกต้อง
และทันเวลา
4.2.3 แนวทางในการจัดทำ จัดเก็บและจัดส่งข้อมูลอิเล็กทรอนิกส์
ให้สถาบันการเงินที่มีความประสงค์จะจัดทำ จัดเก็บและจัดส่งข้อมูล
อิเล็กทรอนิกส์ ถือปฏิบัติ ดังนี้
(1) ต้องปฏิบัติตามหลักเกณฑ์และข้อกำหนดของกฎหมายที่เกี่ยวข้อง
เช่น ประกาศธนาคารแห่งประเทศไทยว่าด้วยหลักเกณฑ์กำกับดูแลความเสี่ยงด้านเทคโนโลยี
สารสนเทศของสถาบันการเงิน และกฎหมายว่าด้วยธุรกรรมทางอิเล็กทรอนิกส์
ทั้งนี้ ในกรณีที่เป็นข้อมูลอิเล็กทรอนิกส์ที่อาจต้องใช้เป็นพยานหลักฐาน
ในกระบวนพิจารณาตามกฎหมาย สถาบันการเงินต้องถือปฏิบัติตามมาตรฐานและข้อกำหนดของ
กฎหมายที่เกี่ยวข้อง ตลอดจนดูแลให้สามารถใช้ข้อมูลอิเล็กทรอนิกส์ดังกล่าวอ้างอิงในทางกฎหมาย
ได้อย่างสัมฤทธิ์ผลและไม่ส่งผลให้เกิดความเสียหายแก่สถาบันการเงิน
(2) ต้องมีนโยบายในการบริหารจัดการข้อมูลอิเล็กทรอนิกส์ที่ใช้ในการ
ปฏิบัติงานของสถาบันการเงิน (Firm-wide policy) ที่ได้มาตรฐานและเป็นไปตามหลักเกณฑ์ที่
เกี่ยวข้อง โดยต้องมีกระบวนการ ระบบงาน การควบคุมภายในและการตรวจสอบ เพื่อให้ข้อมูล
