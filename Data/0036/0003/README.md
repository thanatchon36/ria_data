ประกาศธนาคารแห่งประเทศไทย
ที่ สนส. - 2562
เรื่อง การจัดทำ จัดเก็บและจัดส่งข้อมูลอิเล็กทรอนิกส์ของสถาบันการเงิน
1. เหตุผลในการออกประกาศ
ปัจจุบันเทคโนโลยีได้เข้ามามีบทบาทสำคัญในการดำเนินธุรกิจของสถาบันการเงินให้มี
ประสิทธิภาพมากขึ้น ซึ่งครอบคลุมถึงการพัฒนาช่องทางการติดต่อสื่อสาร รูปแบบในการจัดเก็บและ
รับส่งข้อมูล รวมถึงวิธีการในการวิเคราะห์ข้อมูล เพื่อตอบสนองต่อความต้องการและอำนวยความ
สะดวกให้แก่ผู้ใช้บริการทางการเงิน รวมทั้งยังเป็นการลดต้นทุน เพิ่มประสิทธิภาพและลดระยะเวลา
ที่ใช้ในการดาเนินงานของสถาบันการเงินด้วย
ธนาคารแห่งประเทศไทยเล็งเห็นถึงความสำคัญในการสนับสนุนให้ระบบสถาบันการเงิน
ปรับตัวเข้าสู่ยุคดิจิทัลได้อย่างรวดเร็ว โดยนำเทคโนโลยีมาใช้ในกระบวนการทำงานได้อย่างเต็ม
ศักยภาพและครบวงจรมากขึ้น (end-to-end process) เพื่อประโยชน์ในการบริหารจัดการข้อมูล
ของสถาบันการเงิน ตลอดจนการนำข้อมูลที่เกี่ยวข้องไปใช้ประโยชน์ในการศึกษาวิเคราะห์ และพัฒนา
ระบบงานเพื่อสนับสนุนการดำเนินงานของสถาบันการเงินให้มีความสะดวกรวดเร็วและมีประสิทธิภาพ
มากยิ่งขึ้น ธนาคารแห่งประเทศไทยจึงเห็นควรระบุเพิ่มเติมให้สถาบันการเงินสามารถจัดทำ จัดเก็บและ
จัดส่งข้อมูลและเอกสารต่าง ๆ ในรูปแบบข้อมูลอิเล็กทรอนิกส์ สำหรับการปฏิบัติตามหลักเกณฑ์การ
กำกับดูแลสถาบันการเงินของธนาคารแห่งประเทศไทยได้ ทั้งนี้ สถาบันการเงินยังคงต้องปฏิบัติตาม
หลักเกณฑ์และข้อกำหนดของกฎหมายที่เกี่ยวข้อง เช่น กฎหมายว่าด้วยธุรกรรมทางอิเล็กทรอนิกส์
และสถาบันการเงินจะต้องกำหนดนโยบาย กระบวนการ และระบบควบคุมภายในที่เป็นมาตรฐาน
เพื่อให้ข้อมูลอิเล็กทรอนิกส์ดังกล่าวมีความน่าเชื่อถือ มีความชัดเจนและสามารถนำมาใช้ประโยชน์
ได้จริงในทางปฏิบัติ
2. อานาจตามกฎหมาย
อาศัยอำนาจตามความในมาตรา 36 มาตรา 39 มาตรา 40 มาตรา 41 และมาตรา 46
แห่งพระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยออกข้อกำหนดเกี่ยวกับ
การจัดทำ จัดเก็บและจัดส่งข้อมูลอิเล็กทรอนิกส์ให้สถาบันการเงินถือปฏิบัติตามที่กำหนดในประกาศนี้
ทุกแห่ง
3. ขอบเขตการบังคับใช้
ประกาศนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน
