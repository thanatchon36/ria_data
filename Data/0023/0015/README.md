- 2/2 -
3. ความเกี่ยวโยงในด้านบุคคลผู้จัดตั้ง สถานที่ตั้งของบริษัท และหลักประกัน
(circumstantial evidence)
พิจารณาข้อเท็จจริงของการจัดตั้งบริษัทและหลักประกันของลูกหนี้ ว่ามีข้อบ่งชี้ใด
ที่อาจระบุได้ว่าบริษัทเหล่านั้นมีความสัมพันธ์เกี่ยวข้องกัน เช่น ที่ตั้งของบริษัทอยู่ในบริเวณเดียวกัน
หรือจัดตั้งในที่ดินที่มีเจ้าของเป็นบุคคลเดียวกัน หรือข้อเท็จจริงปรากฏว่าบริษัทเหล่านั้นจัดตั้งโดย
บุคคลหรือกลุ่มบุคคลเดียวกัน หรือมีหลักประกันร่วมกันหรือเกี่ยวข้องกัน เป็นต้น
4. บริษัทมีการประกอบธุรกิจที่แท้จริงหรือไม่ (fraud)
พิจารณาวัตถุประสงค์ในการดำเนินธุรกิจของบริษัทว่าเป็นบริษัทที่จัดตั้งขึ้นมาเพื่อ
หลีกเลี่ยงการทําธุรกรรมตามกฎหมาย หรือเพื่อแสวงหาผลประโยชน์ทางธุรกิจในลักษณะหนึ่ง
ลักษณะใด เช่น การจัดตั้งบริษัทในรูปแบบของ paper company เป็นต้น
ยกตัวอย่าง เช่น ถ้าสถาบันการเงินให้สินเชื่อบริษัท ก บริษัท ย และบริษัท ค
อยู่ก่อนแล้ว แต่ต่อมาบริษัททั้ง 3 ได้ตั้งบุคคลคนเดียวกันมาเป็นกรรมการผู้มีอำนาจลงนามในบริษัท
ของตนโดยบังเอิญ อย่างนี้ก็ต้องเริ่มดูเจตนาว่าสถาบันการเงินประสงค์จะให้สินเชื่อกับกรรมการผู้นั้น
หรือบริษัททั้ง 3 ถ้าหากปรากฏว่ามีการให้สินเชื่อแก่บริษัททั้ง 3 อยู่ก่อนที่จะมีการแต่งตั้งบุคคลนั้น
เป็นกรรมการประการหนึ่ง และกรรมการผู้นั้นก็ไม่ได้มีส่วนเป็นเจ้าของกิจการในบริษัททั้ง 3 เป็น
ประการที่สอง ที่ตั้งของบริษัททั้ง 3 และที่ตั้งหลักประกันก็ไม่ได้บ่งชี้ว่าเป็นบริษัทในกลุ่มเดียวกันหรือ
จัดตั้งขึ้นโดยบุคคลคนเดียวกันเป็นประการที่สาม และบริษัททั้ง 3 ก็ไม่ใช่บริษัทในรูปแบบของ paper
Company แต่มีการประกอบธุรกิจที่แท้จริงเป็นสิ่งที่ประกอบกันอยู่เป็นประการสุดท้าย เช่นนั้นคงถือ
ไม่ได้ว่าสถาบันการเงินมีเจตนารมณ์ปล่อยสินเชื่อให้แก่กรรมการผู้นั้นตั้งแต่ต้น และก็ไม่ถือบริษัท
ทั้งสาม 3 เป็นผู้ที่เกี่ยวข้องกับกรรมการผู้นั้นในลักษณะของ nominee
ในทางตรงกันข้าม หากปรากฏว่า กรรมการผู้ที่มีอำนาจลงนามในบริษัท จ บริษัท ฉ
และบริษัท ฯ มีส่วนเป็นผู้จัดตั้งบริษัททั้ง 3 ซึ่งแม้บริษัท จ กับบริษัท 2 มีการประกอบธุรกิจที่แท้จริง
แต่การตั้งบริษัท ฯ ขึ้นมาเป็นเพียง paper company โดยมีสถานที่ตั้งอยู่ที่เดียวกับบริษัท จ กับ
บริษัท ฉ การให้สินเชื่อแก่กลุ่มบริษัททั้ง 3 เป็นเพียงความต้องการขยายการให้สินเชื่อให้เกิน
อัตราส่วนการกำกับลูกหนี้รายใหญ่ จึงมีการตั้งบริษัท ฯ ขึ้นมา เช่นนั้นก็ถือได้ว่าเป็นการให้สินเชื่อแก่
กรรมการผู้มีอำนาจลงนาม โดยมีบริษัททั้ง 3 เป็นผู้ที่เกี่ยวข้องกันในรูปแบบของ nominee
ทั้งนี้ คณะกรรมการสินเชื่อของสถาบันการเงินจะต้องนำเสนอผลการพิสูจน์
ผู้ที่เกี่ยวข้องตามข้อบ่งชี้ข้างต้นต่อคณะกรรมการบริหารความเสี่ยง หรือคณะกรรมการชุดอื่นที่ได้รับ
มอบหมายจากคณะกรรมการสถาบันการเงินที่ไม่ใช่คณะกรรมการสินเชื่อของสถาบันการเงินที่
รับผิดชอบในเรื่องการบริหารความเสี่ยงของสถาบันการเงินนั้น เพื่อให้ความเห็นชอบทุกกรณี และ
สถาบันการเงินต้องเก็บหลักฐานการวิเคราะห์และพิจารณาตามแนวทางที่กำหนดข้างต้น รวมถึง
