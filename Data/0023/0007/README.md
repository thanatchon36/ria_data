ต้องแจ้งรายละเอียดเกี่ยวกับธุรกรรมของคู่ค้ารายที่เกินอัตราส่วนดังกล่าวให้ธนาคารแห่งประเทศไทย
ทราบตามแบบรายงานในเอกสารแนบ 5 ทุกสิ้นเดือนที่มีรายการนั้น
(5) ภาระผูกพันจากธุรกรรมที่มีลักษณะคล้ายและเทียบเคียงได้กับการ
ออกเล็ตเตอร์ออฟเครดิตเพื่อการค้า เช่น การออก Bank Payment Obligation (BPO) เป็นต้น
5.2.4 ข้อยกเว้นในการคำนวณอัตราส่วนการกำกับลูกหนี้รายใหญ่สำหรับสาขา
ของธนาคารพาณิชย์ต่างประเทศ
(1) การให้สินเชื่อ ลงทุน ก่อภาระผูกพัน หรือทำธุรกรรมที่มีลักษณะคล้าย
การให้สินเชื่อ ที่เป็นเงินตราต่างประเทศแก่บุคคลที่มีภูมิลำเนาในประเทศไทยโดยสำนักงานใหญ่หรือ
สาขาอื่นที่อยู่ในต่างประเทศของสาขาของธนาคารพาณิชย์ต่างประเทศ
(2) การลงทุน ก่อภาระผูกพัน แก่นิติบุคคลที่จดทะเบียนในประเทศไทย
โดยสำนักงานใหญ่หรือสาขาอื่นที่อยู่ในต่างประเทศของสาขาของธนาคารพาณิชย์ต่างประเทศ
เนื่องจากการทำธุรกรรมดังต่อไปนี้
(2.1) การรับประกันการจำหน่ายหุ้นแบบรับประกันทั้งจำนวน (firm
underwrite) ในตลาดแรกและตลาดรอง
(2.2) การยืมและให้ยืมหลักทรัพย์ (securities borrowing and
lending) ในกรณีที่ลูกค้าคืนหลักทรัพย์ก่อนกำหนด
(3) กรณีข้อ 5.2.4 (2) สาขาของธนาคารพาณิชย์ต่างประเทศจะได้รับ
ยกเว้นการคำนวณอัตราส่วนการกำกับลูกหนี้รายใหญ่เมื่อเข้าเงื่อนไขทุกข้อดังต่อไปนี้
(3.1) สาขาของธนาคารพาณิชย์ต่างประเทศในประเทศไทยต้องไม่มี
ส่วนได้ส่วนเสียที่จะกระทบกับฐานะทางการเงินและผลการดำเนินงาน เช่น ไม่มีส่วนในค่าธรรมเนียม
และผลประโยชน์ที่เกิดขึ้น และไม่ได้รับผลกระทบในกรณีที่มีการขาดทุนเกิดขึ้น จากการถือหรือมีหุ้น
ดังกล่าว
ในประเทศไทย
(3.2) การบันทึกบัญชีธุรกรรมดังกล่าวต้องแยกบัญชีชัดเจน และ
ความเสี่ยงจากการถือหรือมีหุ้นดังกล่าวจะไม่ถูกถ่ายโอนมายังสาขาของธนาคารพาณิชย์ต่างประเทศ
5.2.5 แนวทางในการพิจารณาผ่อนผันการกำกับลูกหนี้รายใหญ่แก่กลุ่มธุรกิจ
ที่มีศักยภาพหรือมีฐานะกิจการที่มั่นคงสำหรับธนาคารพาณิชย์
ธนาคารแห่งประเทศไทยจะพิจารณาผ่อนผันการกำกับลูกหนี้รายใหญ่ที่มี
ความสัมพันธ์ในลักษณะกลุ่มธุรกิจเกินกว่าอัตราที่กฎหมายกำหนดเป็นรายกรณี โดยพิจารณาว่า
ต้องเข้าข่ายเป็นธุรกิจที่มีศักยภาพ หรือมีฐานะกิจการที่มั่นคง เพื่อสนับสนุนการขยายกิจการซึ่งจะช่วย
เพิ่มความสามารถในการแข่งขันและรองรับการเปิดเสรีประชาคมเศรษฐกิจอาเซียน ทั้งนี้ ตาม
แนวทางที่ธนาคารแห่งประเทศไทยจําหนด
