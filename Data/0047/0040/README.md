ข้อ
คำถาม
คำตอบ
อัตราดอกเบี้ย เบี้ยปรับ ค่าปรับ ค่าบริการ หรือค่าธรรมเนียมใด ๆ : ให้รายงานค่าต่ำสุด สูงสุด
และเฉลี่ยของอัตราดอกเบี้ย เบี้ยปรับ ค่าปรับ ค่าบริการ หรือค่าธรรมเนียมใด ๆ ที่ผู้ประกอบธุรกิจ
ปล่อยสินเชื่อแก่ผู้บริโภคในเดือนนั้น
ตัวอย่างที่ 1 : กรณีอนุมัติวงเงินเพิ่มอีกหนึ่งบัญชีให้ผู้บริโภครายเดิมที่มีบัญชีเดิมอยู่
เดือนมกราคม นาย ก มีบัญชีวงเงิน 30,000 บาท ยอดคงค้าง 20,000 บาท ซึ่งต่อมาในเดือนมีนาคม นาย ก
ได้รับอนุมัติวงเงินเพิ่มเติมโดยเปิดเป็นบัญชีใหม่จำนวน 40,000 บาท (วงเงินที่นาย ก มีกับผู้ประกอบธุรกิจรวมทั้ง
2 บัญชี คือ 70,000 บาท) และนาย ก เบิกเงินเพิ่มอีก 25,000 บาท จากบัญชีใหม่ดังกล่าว (ยอดคงค้างของ
นาย ก ที่มีอยู่กับผู้ประกอบธุรกิจรวม 45,000 บาท) โดยที่ไม่มีการเบิกเงินจากบัญชีเดิมที่มีวงเงินเหลืออยู่
การรายงานข้อมูลสินเชื่อใหม่ในเดือนมีนาคม จะเป็นดังนี้ (1) รายงานจำนวนบัญชีใหม่ที่เพิ่มขึ้นและ
มียอดสินเชื่อคงค้าง ณ สิ้นเดือนที่รายงาน และ (2) รายงานจำนวนเงินสินเชื่อที่ผู้บริโภคเบิกใช้จากบัญชีใหม่
ดังนั้น การรายงานข้อมูลสินเชื่อใหม่ในกรณีนี้ ให้รายงานจำนวนบัญชีใหม่ 1 บัญชี และให้รายงานสินเชื่อใหม่
25,000 บาท ในบรรทัดวงเงิน 30,000.01 - 50,000.00 บาท
ตัวอย่างที่ 2 : กรณีอนุมัติขยายวงเงินเดิมให้สูงขึ้น
เดือนมกราคม นาย ก มีบัญชีวงเงิน 30,000 บาท และมียอดคงค้างเต็มวงเงิน 30,000 บาท ซึ่งต่อมาในเดือน
มีนาคม นาย ก ได้รับการขยายวงเงินเดิมจาก 30,000 บาท เป็น 70,000 บาท (ผู้ประกอบธุรกิจอนุมัติ
วงเงินเพิ่มให้อีก 40,000 บาท) และนาย ก เบิกเงินเพิ่มอีก 25,000 บาท
การรายงานข้อมูลสินเชื่อใหม่ในเดือนมีนาคม ให้รายงานเฉพาะการเบิกใช้สินเชื่อเท่านั้น ดังนั้น การรายงาน
ข้อมูลสินเชื่อใหม่ในกรณีนี้ไม่ต้องรายงานจำนวนบัญชีใหม่เนื่องจากไม่มีการเปิดบัญชีใหม่และให้รายงาน
สินเชื่อใหม่ 25,000 บาท แต่รายงานข้อมูลสินเชื่อในบรรทัดวงเงิน 50,000.01 - 75,000.00 บาท
