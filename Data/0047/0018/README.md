(6) การปฏิบัติเมื่อมีข้อร้องเรียน
ผู้ประกอบธุรกิจต้องดำเนินการตรวจสอบเมื่อผู้บริโภคร้องเรียนเกี่ยวกับการใช้บริการ
สินเชื่อรายย่อยเพื่อการประกอบอาชีพภายใต้การกํากับ และแจ้งความคืบหน้าของผลการตรวจสอบ
รวมทั้งชี้แจงขั้นตอนการดำเนินการต่อไปให้ผู้บริโภคทราบภายใน 7 วันนับจากวันที่ได้รับแจ้งการ
ร้องเรียน รวมทั้งให้ดำเนินการแก้ไขข้อร้องเรียนนั้นให้แล้วเสร็จ และแจ้งให้ผู้บริโภคทราบโดยเร็ว
(7) การประกอบการนอกสถานที่
ให้ผู้ประกอบธุรกิจที่เป็นสถาบันการเงินถือปฏิบัติดังนี้
บ
(7.1) อนุญาตให้สถาบันการเงินประกอบการนอกสถานที่โดยให้พนักงานออกไปรับเงิน
รับชำระหนี้ ติดตามทวงถามหนี้ ณ สถานประกอบการของผู้บริโภคได้เฉพาะธุรกรรมที่เกี่ยวกับสินเชื่อ
รายย่อยเพื่อการประกอบอาชีพภายใต้การก้ากับ
(7.2) อนุญาตให้สถาบันการเงินใช้บริการจากบุคคลภายนอกที่เป็นนิติบุคคลหรือบุคคลธรรมดา
เพื่อทําหน้าที่เป็นตัวแทนรับเงิน รับชำระหนี้ ติดตามทวงถามหนี้ ณ สถานประกอบการของผู้บริโภคได้เฉพาะ
ธุรกรรมที่เกี่ยวกับสินเชื่อรายย่อยเพื่อการประกอบอาชีพภายใต้การกำกับ
(7.3) ในการอนุญาตตามข้อ (7.1) และ (7.2) สถาบันการเงินต้องถือปฏิบัติ ดังต่อไปนี้
(7.3.1) การจ้างบุคคลภายนอกที่เป็นนิติบุคคลหรือบุคคลธรรมดาเพื่อทำหน้าที่
รับเงิน รับชำระหนี้ ติดตามทวงถามหนี้ สถาบันการเงินต้องกำหนดแนวทางการบริหารความเสี่ยงระบบ
การควบคุมภายในและวิธีปฏิบัติ เพื่อป้องกันความเสี่ยงที่อาจเกิดขึ้น เช่น แนวทางการคัดเลือกตัวแทน
การกําหนดจํานวนเงินสูงสุดในการรับเงินของตัวแทน เป็นต้น นอกจากนี้ สถาบันการเงินต้องรับผิดชอบ
ต่อผู้บริโภคเสมือนหนึ่งสถาบันการเงินเป็นผู้ดำเนินการเอง และต้องไม่ผลักภาระค่าใช้จ่ายในการจ้าง
บุคคลภายนอกไปให้แก่ผู้บริโภค
(7.3.2) ในกรณีเกิดการทุจริตหรือข้อผิดพลาด สถาบันการเงินต้องรับผิดชอบต่อ
ผู้บริโภค โดยการบันทึกรายการให้แก่ผู้บริโภคที่มีหลักฐานมาแสดงตามวันที่ที่ระบุไว้ในหลักฐานดังกล่าว
โดยไม่ผลักภาระให้ผู้บริโภคหรือต้องให้ผู้บริโภครอผลการตรวจสอบ เว้นแต่สถาบันการเงินมีหลักฐานที่ชัดเจน
ว่าผู้บริโภคมีส่วนร่วมในการทุจริตหรือเจตนาให้เกิดข้อผิดพลาดดังกล่าว
(7.3.3) วันที่ทํารายการ (Transaction date) ให้มีผลตั้งแต่วันที่สถาบันการเงิน
และ/หรือตัวแทนได้รับเงิน และได้ออกหลักฐานการรับเงินให้ผู้บริโภค โดยสถาบันการเงินและ/หรือตัวแทน
ต้องออกหลักฐานการรับเงินให้ผู้บริโภค ณ สถานที่รับเงินด้วย
(7.3.4) สถาบันการเงินต้องกำหนดวันให้บริการ รวมทั้งแจ้งชื่อสาขาหรือหน่วยงาน
ที่รับผิดชอบดูแลการให้บริการดังกล่าว พร้อมช่องทางในการติดต่อให้ผู้บริโภคทราบด้วย
