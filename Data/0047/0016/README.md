เอกสารแนบ 3
การดูแลผู้บริโภค
นอกจากการถือปฏิบัติตามประกาศธนาคารแห่งประเทศไทยว่าด้วยการบริหารจัดการ
ด้านการให้บริการแก่ลูกค้าอย่างเป็นธรรม (Market conduct) แล้ว ผู้ประกอบธุรกิจต้องถือปฏิบัติ
เพิ่มเติมดังนี้
(1) การเปิดเผยข้อมูลอัตราดอกเบี้ย เบี้ยปรับ ค่าปรับ ค่าบริการ ค่าธรรมเนียม และ
ค่าใช้จ่ายใด ๆ เกี่ยวกับสินเชื่อรายย่อยเพื่อการประกอบอาชีพภายใต้การกำกับ
ๆ
(1.1) เปิดเผยรายละเอียดเกี่ยวกับอัตราดอกเบี้ยเบี้ยปรับ ค่าปรับ ค่าบริการ ค่าธรรมเนียม
และค่าใช้จ่ายใด ๆ เกี่ยวกับสินเชื่อรายย่อยเพื่อการประกอบอาชีพภายใต้การกำกับตามตารางแนบท้าย
เอกสารแนบนี้ ในวันก่อนวันที่อัตราดอกเบี้ย เบี้ยปรับ ค่าปรับ ค่าบริการ ค่าธรรมเนียม และค่าใช้จ่ายใด ๆ
มีผลบังคับใช้ โดยผู้ประกอบธุรกิจต้องมีกระบวนการที่ทำให้มั่นใจได้ว่าผู้บริโภคได้รับทราบและเข้าใจ
ในรายละเอียดดังกล่าวอย่างชัดเจน เช่น ประกาศไว้ในที่เปิดเผย ณ สถานที่ทําการทุกแห่ง เผยแพร่
ในเว็บไซต์หรือช่องทางอื่นของผู้ประกอบธุรกิจ
ๆ
(1.2) จัดเก็บต้นฉบับของรายละเอียดตามข้อ (1.1) ไม่ว่าจะอยู่ในรูปของเอกสาร หรือสื่อบันทึก
โดยเครื่องคอมพิวเตอร์ หรือในรูปแบบใด ๆ เป็นเวลาไม่ต่ำกว่า 10 ปีนับแต่วันที่อัตราดอกเบี้ย เบี้ยปรับ
ค่าปรับ ค่าบริการ ค่าธรรมเนียม และค่าใช้จ่ายใด ๆ ที่ประกาศมีผลบังคับใช้ เพื่อจัดให้ผู้บริโภค ศาล
หรือหน่วยงานของรัฐ ตามที่ร้องขอ
(1.3) แจ้งรายละเอียดเกี่ยวกับอัตราดอกเบี้ย เบี้ยปรับ ค่าปรับ ค่าบริการ ค่าธรรมเนียม
และค่าใช้จ่ายใด ๆ ที่เกี่ยวกับสินเชื่อรายย่อยเพื่อการประกอบอาชีพภายใต้การกำกับซึ่งมีผลบังคับใช้
ในขณะนั้นตามตารางแนบท้ายเอกสารแนบนี้ ให้แก่ผู้บริโภคหรือผู้ประสงค์จะขอสินเชื่อรายย่อยเพื่อการ
ประกอบอาชีพภายใต้การกํากับหรือขอเพิ่มวงเงินสินเชื่อดังกล่าวทราบในเอกสารชี้ชวน ใบสมัคร และ
สัญญา หรือในเอกสารอื่นใดที่เกี่ยวข้องกับการขอสินเชื่อรายย่อยเพื่อการประกอบอาชีพภายใต้การกำกับ
หรือการขอเพิ่มวงเงินสินเชื่อดังกล่าว เพื่อใช้ประกอบการพิจารณาตัดสินใจในการขอสินเชื่อรายย่อย
เพื่อการประกอบอาชีพภายใต้การกำกับหรือขอเพิ่มวงเงินสินเชื่อดังกล่าว
(2) การจัดทำตารางแสดงภาระหนี้
เพื่อให้ผู้บริโภคได้รับทราบข้อมูลที่ชัดเจน ผู้ประกอบธุรกิจต้องจัดทำตารางแสดงภาระหนี้
สําหรับผู้บริโภคแต่ละราย โดยให้แสดงรายละเอียดของข้อมูลเป็นรายงวด ซึ่งอย่างน้อยข้อมูลแต่ละงวด
ต้องประกอบด้วยจำนวนเงินที่ผู้บริโภคต้องชำระ โดยแยกเป็นเงินต้นและดอกเบี้ย และจำนวนเงินต้นคงค้าง
เพื่อมอบให้แก่ผู้บริโภคเมื่อมีการทำสัญญาขอสินเชื่อรายย่อยเพื่อการประกอบอาชีพภายใต้การกำกับหรือ
เมื่อมีการอนุมัติสินเชื่อดังกล่าว ทั้งนี้ สำหรับผู้บริโภคที่ขอกู้เงินประเภทวงเงินสินเชื่อหมุนเวียน (revolving
credit) ให้มอบตารางแสดงภาระหนี้ที่จัดทำขึ้นเป็นตัวอย่างแทนได้ โดยผู้ประกอบธุรกิจสามารถอ้างอิง
ตัวอย่างตารางแสดงภาระหนี้ได้จากตัวอย่างที่ธนาคารแห่งประเทศไทยได้แนบไว้ท้ายเอกสารแนบ
บ
โดยจะต้องมีรายการสําคัญตามที่กล่าวไว้ข้างต้นครบถ้วน
