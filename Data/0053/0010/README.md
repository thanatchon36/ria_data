เอกสารแนบ 2
หลักเกณฑ์การคุ้มครองลูกหนี้ที่เข้าร่วมโครงการ
นอกจากการถือปฏิบัติตามประกาศธนาคารแห่งประเทศไทยว่าด้วยการบริหารจัดการ
ด้านการให้บริการแก่ลูกค้าอย่างเป็นธรรม (Market conduct) แล้ว ผู้ประกอบธุรกิจจะต้องควบคุม
ดูแลให้บริษัทบริหารสินทรัพย์ที่ทำหน้าที่เป็นหน่วยงานกลางถือปฏิบัติเพิ่มเติม ดังนี้
ตามโครงการ
1. การนำเสนอข้อมูลเกี่ยวกับโครงการและหลักเกณฑ์การปรับปรุงโครงสร้างหนี้
การเปิดเผยข้อมูลเกี่ยวกับโครงการและหลักเกณฑ์การปรับปรุงโครงสร้างหนี้ตามโครงการ
เพื่อให้ลูกหนี้มีข้อมูลเพียงพอต่อการตัดสินใจ จะต้องทำในเวลาที่เหมาะสมกับการตัดสินใจของลูกหนี้
ทั้งช่วงเวลาก่อนเข้าทำสัญญา ขณะทำสัญญา และระหว่างที่สัญญามีผลใช้บังคับ โดยให้ถือปฏิบัติ
ตามหลักการและรายละเอียดที่กําหนดในเอกสารแนบ 3
2. การแจ้งข้อมูลอัตราดอกเบี้ย ค่าบริการต่าง ๆ และเบี้ยปรับ
การแจ้งข้อมูลอัตราดอกเบี้ยค่าบริการต่าง ๆ และเบี้ยปรับเกี่ยวกับการปรับปรุงโครงสร้างหนี้
ตามโครงการแก่ลูกหนี้ต้องทำเป็นลายลักษณ์อักษร และให้ถือปฏิบัติ ดังนี้
2.1 จัดเก็บต้นฉบับของรายละเอียดอัตราดอกเบี้ย ค่าบริการต่าง ๆ และเบี้ยปรับ
ไม่ว่าจะอยู่ในรูปแบบเอกสาร หรือสื่อบันทึกโดยคอมพิวเตอร์ หรือในรูปแบบใด ๆ เป็นเวลาไม่ต่ำกว่า
10 ปี นับแต่วันที่อัตราดอกเบี้ย ค่าบริการต่าง ๆ และเบี้ยปรับดังกล่าวมีผลใช้บังคับ เพื่อจัดให้ลูกหนี้ ศาล
หรือหน่วยงานของรัฐ ตามที่ร้องขอ
2.2 กรณีที่มีการเปลี่ยนแปลงอัตราดอกเบี้ย ค่าบริการต่าง ๆ และเบี้ยปรับในการ
ชำระหนี้ล่าช้ากว่ากำหนด ซึ่งทำให้ลูกหนี้เสียประโยชน์ ต้องแจ้งเป็นหนังสือแก่ลูกหนี้ภายในเวลาอันควร
2.3 กรณีที่มีการประกาศกำหนดหรือเปลี่ยนแปลง ค่าใช้จ่ายต่าง ๆ รวมทั้งเงื่อนไขที่
เกี่ยวเนื่อง ซึ่งทำให้ลูกหนี้เสียประโยชน์ ต้องได้รับความยินยอมจากลูกหนี้เสียก่อน เว้นแต่ลูกหนี้เลือกที่
จะให้สิทธิคาเนินการเป็นอย่างอื่น อย่างไรก็ตาม ต้องปิดประกาศการกำาหนดหรือเปลี่ยนแปลงดังกล่าว
ไว้ในที่เปิดเผย ณ สำนักงานทุกแห่ง เพื่อให้ลูกหนี้ทราบล่วงหน้าไม่น้อยกว่า 30 วัน ก่อนการเปลี่ยนแปลง
จะมีผลใช้บังคับ ไม่ว่าจะมีการตกลงใด ๆ ไว้กับลูกหนี้ก็ตาม
3.
การชี้แจงเหตุผลและการคืนเอกสารกรณีไม่อนุมัติให้ลูกหนี้เข้าร่วมโครงการ
3.1 การจัดให้มีช่องทางการชี้แจงสิทธิของลูกหนี้
ต้องจัดให้มีช่องทางการชี้แจงสิทธิของลูกหนี้เกี่ยวกับการขอให้มีการชี้แจงเหตุผล
ของการไม่อนุมัติการเข้าร่วมโครงการตามข้อ 3.2 การขอคืนเอกสารตามข้อ 3.3 และวิธีการขอใช้สิทธิ
ดังกล่าวของลูกหนี้ ตลอดจนวิธีการร้องเรียนเกี่ยวกับประเด็นดังกล่าวที่ชัดเจน เพียงพอ และสามารถ
เข้าถึงได้โดยง่าย ทั้งนี้ การขอใช้สิทธิดังกล่าวของลูกหนี้จะต้องไม่มีผลต่อการพิจารณาอนุมัติการเข้าร่วม
โครงการ
