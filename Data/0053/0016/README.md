เป็นหน่วยงานกลางต่อความเสียหายที่เกิดขึ้น (ถ้ามี) รายละเอียดในการติดต่อกับผู้ประกอบธุรกิจ และ
บริษัทบริหารสินทรัพย์ที่ทำหน้าที่เป็นหน่วยงานกลาง และช่องทางในการขอข้อมูลหรือสอบถามรายละเอียด
เพิ่มเติม
(2) จะต้องแจ้งให้ลูกหนี้ศึกษาเกี่ยวกับการปรับปรุงโครงสร้างหนี้ตามโครงการ
หรือสัญญาที่เกี่ยวข้อง และให้ข้อมูลแก่ลูกหนี้ว่าสามารถขอคำชี้แจงเพิ่มเติมได้หากยังไม่เข้าใจข้อกำหนด
หรือเงื่อนไขของการปรับปรุงโครงสร้างหนี้ตามโครงการหรือสัญญาอย่างครบถ้วน
5.3 ระหว่างที่สัญญามีผลบังคับใช้
เกี่ยวกับการเปิดเผยข้อมูล ดังนี้
ในช่วงเวลาที่สัญญาปรับปรุงโครงสร้างหนี้ตามโครงการมีผลใช้บังคับให้ถือปฏิบัติ
ที่ให้บริการก็ได้
(1) กรณีที่มีการเปลี่ยนแปลงข้อมูล
จะต้องแจ้งข้อมูลให้ลูกหนี้ทราบอย่างเพียงพอถึงการเปลี่ยนแปลงต่าง ๆ
เช่น ลักษณะ เงื่อนไขและข้อกำหนด และสิทธิและหน้าที่ของลูกหนี้ ก่อนที่การเปลี่ยนแปลงจะมีผลใช้บังคับ
ทั้งนี้ การแจ้งข้อมูลแก่ลูกหนี้อาจอยู่ในรูปแบบที่เป็นลายลักษณ์อักษร การแจ้งด้วยวาจา การแจ้งผ่าน
ช่องทางอิเล็กทรอนิกส์หรือเว็บไซต์ หรือการปิดประกาศไว้ในที่เปิดเผย ณ สถานที่ทําการแต่ละแห่ง
(2) การเปิดเผยข้อมูลในใบแจ้งรายการเคลื่อนไหวของบัญชี
สามารถสื่อสารข้อมูลที่สำคัญกับลูกหนี้ผ่านทางใบแจ้งรายการเคลื่อนไหว
ของบัญชีได้ทั้งกรณีทางไปรษณีย์หรือทางช่องทางอิเล็กทรอนิกส์ (ในกรณีที่ลูกหนี้เลือกที่จะให้แจ้ง
ข้อมูลผ่านช่องทางนี้) ดังนั้น จะต้องจัดส่งใบแจ้งรายการเคลื่อนไหวของบัญชีให้แก่ลูกหนี้โดยเร็วที่สุด
เท่าที่ทําได้ โดยไม่คิดค่าใช้จ่ายใด ๆ แต่หากเป็นกรณีที่มีการส่งใบแจ้งรายการเคลื่อนไหวของบัญชี
เฉพาะเมื่อมีการร้องขอ การสื่อสารข้อมูลผ่านช่องทางนี้อาจไม่มีประสิทธิผลเท่าที่ควร จึงต้องพิจารณา
ช่องทางอื่น ๆ เพื่อให้แน่ใจว่าลูกหนี้สามารถเข้าถึงข้อมูลได้ทันต่อเวลาและการตัดสินใจโดยไม่เสีย
ค่าใช้จ่ายเกินควร
(3) กรณีที่ลูกหนี้ร้องขอข้อมูล
จะต้องให้ข้อมูลที่เกี่ยวข้องและสมเหตุสมผลตามที่ลูกหนี้ร้องขอภายในเวลา
อันเหมาะสม และแจ้งให้ลูกหนี้ทราบถึงค่าใช้จ่ายที่อาจเรียกเก็บและวิธีการคำนวณค่าบริการดังกล่าว
ในเวลาเดียวกันกับที่ลูกหนี้ร้องขอข้อมูล
