การนำเสนอข้อมูลเกี่ยวกับโครงการและหลักเกณฑ์การปรับปรุงโครงสร้างหนี้ตามโครงการ
การนำเสนอข้อมูลเกี่ยวกับโครงการและหลักเกณฑ์การปรับปรุงโครงสร้างหนี้ตามโครงการ
จะต้องถือปฏิบัติตามหลักการและรายละเอียดในการเปิดเผยข้อมูล ดังนี้
1. ทันต่อเวลาและเป็นปัจจุบัน
การเปิดเผยข้อมูลจะต้องทันต่อเวลาและเป็นปัจจุบัน กล่าวคือ
1.1 ต้องเปิดเผยข้อมูลใน 3 ช่วงเวลา ได้แก่ ก่อนเข้าทำสัญญา ขณะเข้าทำสัญญา
และระหว่างที่สัญญามีผลบังคับใช้
1.2 จะต้องเปิดเผยข้อมูลตั้งแต่ในช่วงเริ่มต้นของขั้นตอนการนำเสนอ เพื่อให้ลูกหนี้
สามารถใช้ข้อมูลที่ได้รับประเมินความเหมาะสมของผลิตภัณฑ์กับความต้องการและความเสี่ยงของตน
ดังนั้น ข้อมูลที่ให้กับลูกค้าจึงต้องทันต่อเวลาและเป็นปัจจุบัน
1.3 อาจเลือกใช้วิธีอื่นแจ้งข้อมูลให้แก่ลูกหนี้ได้ หากพิจารณาแล้วว่าการเปิดเผยข้อมูล
ให้แก่ลูกหนี้แต่ละรายโดยตรง ไม่ว่าจะใช้รูปแบบที่เป็นลายลักษณ์อักษร หรือการแจ้งผ่านเว็บไซต์หรือ
ช่องทางอิเล็กทรอนิกส์ (ในกรณีที่ลูกหนี้เลือกที่จะให้แจ้งข้อมูลผ่านช่องทางนี้) ซึ่งเป็นวิธีที่น่าจะมีประสิทธิผล
มากที่สุดในการบรรลุวัตถุประสงค์ของการเปิดเผยข้อมูลให้ทันต่อเวลา มีความไม่สมเหตุสมผล ในด้าน
ค่าใช้จ่ายที่จะเกิดขึ้นหรือมีเหตุผลด้านอื่นใดก็ตาม เช่น รายละเอียดในการติดต่อของลูกหนี้ไม่เป็นปัจจุบัน)
ทั้งนี้ สามารถเลือกใช้วิธีใดวิธีหนึ่งหรือหลายวิธีดังตัวอย่างต่อไปนี้ได้ ได้แก่ การประกาศในหนังสือพิมพ์
การส่งข้อมูลพร้อมกับใบแจ้งรายการเคลื่อนไหวของบัญชีให้แก่ลูกหนี้ การประกาศข้อมูลไว้ในที่เปิดเผย
ณ สถานที่ทําการ การประกาศข้อมูลในเว็บไซต์ การประกาศข้อมูลผ่าน ATM
ทั้งนี้ ในการเปิดเผยข้อมูลโดยวิธีทางเลือกใด ๆ ดังกล่าวนั้น ต้องคำนึงถึงการทำให้ข้อมูล
ถึงลูกหนี้ทันเวลา โดยเฉพาะข้อมูลที่สำคัญที่มีผลต่อการตัดสินใจของลูกหนี้
2. ชัดเจนและตรงประเด็น
การเปิดเผยข้อมูลจะต้องชัดเจนและตรงประเด็น กล่าวคือ
2.1 จะต้องนำเสนอข้อมูลในรูปแบบที่ชัดเจนและเข้าใจได้ง่าย โดยอาจเลือกใช้
ประโยคสั้น ๆ และตรงประเด็น แยกรายการหัวข้อ ใช้ตัวหนา เน้นคำสำคัญ ใช้สีที่แตกต่างเพื่อเน้นถึง
ข้อความที่อาจมีผลต่อการตัดสินใจ แสดงในรูปแบบตารางหรือแผนภาพตามความเหมาะสม เพื่อให้สื่อ
ๆ
ที่ใช้ในการเปิดเผยข้อมูลมีความชัดเจนและเข้าใจได้ง่ายยิ่งขึ้น
2.2 จะต้องนำเสนอข้อมูลที่สำคัญที่ส่งผลกระทบต่อการตัดสินใจของลูกหนี้ด้วยรูปแบบ
และขนาดตัวอักษรที่สามารถอ่านได้ชัดเจน เนื่องจากรูปแบบและขนาดของตัวอักษรที่ใช้ถือเป็นปัจจัย
สำคัญที่ส่งผลให้ข้อมูลที่เปิดเผยมีความโดดเด่นและสามารถเห็นได้อย่างชัดเจนในสายตาของลูกหนี้
2.3 ในการนำเสนอข้อมูลในสัญญา ข้อตกลง หรือเอกสารต่าง ๆ ที่ให้กับลูกหนี้ จะต้อง
ใช้ภาษาที่ชัดเจน ตรงประเด็น ในลักษณะที่ทำให้ผู้อ่านเข้าใจง่าย และจะต้องหลีกเลี่ยงการใช้โครงสร้าง
ประโยคที่ซับซ้อน คำศัพท์ทางกฎหมาย และคำศัพท์ทางเทคนิค ทั้งนี้ หากไม่สามารถหลีกเลี่ยงได้ จะต้องมี
