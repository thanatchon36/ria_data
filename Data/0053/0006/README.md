5.6 หลักเกณฑ์การกำกับดูแลผู้ประกอบธุรกิจที่เข้าร่วมโครงการ
5.6.1 การใช้บริการจากผู้ให้บริการภายนอกในการประกอบธุรกิจ
ผู้ประกอบธุรกิจสามารถพิจารณาว่าจ้างให้บริษัทบริหารสินทรัพย์ซึ่งมี
คุณสมบัติตามที่กำหนดในข้อ 5.4 ทำหน้าที่เป็นหน่วยงานกลางในการดำเนินการแก้ไขปัญหาหนี้ของลูกหนี้
ตามโครงการได้ โดยไม่ต้องขออนุญาตจากธนาคารแห่งประเทศไทย
5.6.2 การจัดชั้นลูกหนี้ที่เข้าร่วมโครงการ
consolidation ที่เข้าร่วมโครงการ
สถาบันการเงินหรือผู้ประกอบธุรกิจที่เป็นบริษัทลูกในกลุ่ม Solo
จะต้องจัดชั้นลูกหนี้ที่เข้าร่วมโครงการตามหลักเกณฑ์ดังต่อไปนี้
(1) จัดชั้นลูกหนี้เป็นชั้นที่ไม่มีการเพิ่มขึ้นอย่างมีนัยสำคัญของความเสี่ยง
ด้านเครดิต (Performing) ได้ เมื่อลูกหนี้ได้มีการชำระเงินตามเงื่อนไขในโครงการแล้วไม่น้อยกว่า 1 เดือน
หรือ 1 งวดการชำระเงิน
(2) คงสถานะการจัดชั้นลูกหนี้เดิม ในกรณีที่ลูกหนี้มีการขอผ่อนผัน
การชำระหนี้อันเนื่องมาจากกรณีมีเหตุจำเป็น หากสถาบันการเงิน ผู้ประกอบธุรกิจที่เป็นบริษัทลูก
ในกลุ่ม Solo consolidation หรือบริษัทบริหารสินทรัพย์ที่ทำหน้าที่เป็นหน่วยงานกลาง สามารถพิสูจน์
ได้ว่าการขอผ่อนผันการชำระหนี้นั้น เกิดจากเหตุจำเป็นตามที่กำหนด ซึ่งมิได้เกิดจากการไปก่อหนี้อื่น
เพิ่มเติม จนทำให้ไม่สามารถชำระหนี้ตามเงื่อนไขในโครงการ
ทั้งนี้ ให้จัดเก็บหลักฐานเอกสารที่เกี่ยวข้องกับการขอผ่อนผัน
การชำระหนี้อันเนื่องมาจากเหตุจำเป็นดังกล่าวไว้เพื่อให้ธนาคารแห่งประเทศไทยสามารถตรวจสอบได้
(3) จัดชั้นลูกหนี้ตามประกาศธนาคารแห่งประเทศไทยว่าด้วยหลักเกณฑ์
การจัดชั้นและการกันเงินสำรองของสถาบันการเงิน ในกรณีที่ลูกหนี้มีการขอผ่อนผันการชำระหนี้ที่
ไม่เข้าเงื่อนไขตามข้อ (2) หรือไม่ชำระหนี้ตามเงื่อนไขของโครงการ
ทั้งนี้ ในกรณีที่ธนาคารแห่งประเทศไทยมีข้อสังเกตในการปรับปรุงโครงสร้างหนี้
หรือการขอผ่อนผันการชำระหนี้เนื่องมาจากเหตุจำเป็น ธนาคารแห่งประเทศไทยอาจสั่งการให้มีการแก้ไข
หรือทบทวนการปรับปรุงโครงสร้างหนี้ หรือสั่งการให้มีการเปลี่ยนแปลงการจัดชั้นและการกันเงินสำรอง
สำหรับลูกหนี้แต่ละรายได้
5.6.3 การคุ้มครองลูกหนี้ที่เข้าร่วมโครงการ
ให้ผู้ประกอบธุรกิจควบคุมดูแลให้บริษัทบริหารสินทรัพย์ที่ทำหน้าที่เป็น
หน่วยงานกลางถือปฏิบัติในเรื่องการนำเสนอข้อมูลเกี่ยวกับโครงการและหลักเกณฑ์การปรับปรุงโครงสร้างหนี้
ตามโครงการ การแจ้งข้อมูลอัตราดอกเบี้ย ค่าบริการต่าง ๆ และเบี้ยปรับ การชี้แจงเหตุผลและการคืนเอกสาร
กรณีไม่อนุมัติให้ลูกหนี้เข้าร่วมโครงการ การจัดทำตารางแสดงภาระหนี้ ใบเสร็จรับเงิน ใบแจ้งหนี้ การจัดส่ง
ใบแจ้งหนี้ให้แก่ลูกหนี้ และการเปิดเผยข้อมูลลูกหนี้ที่เข้าร่วมโครงการ ทั้งนี้ รายละเอียดให้เป็นไปตามที่
กำหนดในเอกสารแนบ 2
V
