ครอบคลุมประเด็นสำคัญอย่างน้อยต่อไปนี้
หลักเกณฑ์การปรับปรุงโครงสร้างหนี้ เงื่อนไข และแนวทางการปฏิบัติงาน
หลักเกณฑ์การปรับปรุงโครงสร้างหนี้ เงื่อนไข และแนวทางการปฏิบัติงานตามโครงการที่
ผู้ประกอบธุรกิจและบริษัทบริหารสินทรัพย์ที่เป็นหน่วยงานกลางตกลงเห็นชอบร่วมกัน ต้องมีเนื้อหา
หน่วยงานกลาง
1. บทบาทหน้าที่ของผู้ประกอบธุรกิจและบริษัทบริหารสินทรัพย์ที่ทำหน้าที่เป็น
2. คุณสมบัติของลูกหนี้ที่เข้าร่วมโครงการและประเภทสินเชื่อ
3. หลักเกณฑ์การปรับปรุงโครงสร้างหนี้ เช่น ภาระหนี้ อัตราดอกเบี้ย ระยะเวลาการผ่อน
ชำระ การพิจารณาความสามารถในการชำระหนี้ เงื่อนไขการผิดนัดชำระหนี้ เป็นต้น
4. เงื่อนไขที่ส่งเสริมการแก้ไขปัญหาหนี้หรือป้องกันการสร้างแรงจูงใจที่ไม่เหมาะสม
5. แนวทางการชำระหนี้ของลูกหนี้ และแนวทางการจัดสรรเงินให้ผู้ประกอบธุรกิจ
6. แนวทางการให้ความรู้ทางการเงินและเสริมสร้างวินัยทางการเงินให้แก่ลูกหนี้
ในกรณีที่โครงการมีการกำหนดเงื่อนไขการขอผ่อนผันการชำระหนี้อันเนื่องมาจากกรณี
เหตุจำเป็น จะต้องกำหนดเงื่อนไขของเหตุจำเป็นดังกล่าวให้ชัดเจน รวมทั้งจะต้องสอบทานเอกสาร
หลักฐานที่แสดงถึงเหตุจำเป็นดังกล่าวของลูกหนี้อย่างระมัดระวัง เพื่อให้แน่ใจว่าการขอผ่อนผันดังกล่าว
เกิดจากเหตุจําเป็นตามที่กําหนด ซึ่งมิได้เกิดจากกรณีอื่น เช่น การไปก่อหนี้อื่นเพิ่มเติม จนทำให้ไม่สามารถ
ชำระหนี้ตามเงื่อนไขของโครงการได้ โดยกรณีเหตุจําเป็นดังกล่าว ได้แก่
1. บิดา มารดา คู่สมรส หรือบุตรของลูกหนี้เสียชีวิต
2.
ลูกหนี้มีภาระค่าใช้จ่ายที่ไม่คาดคิดว่าจะเกิดขึ้นซึ่งลูกหนี้ต้องจ่ายเกี่ยวกับค่ารักษาพยาบาล
ของตนเอง หรือบิดา มารดา คู่สมรส หรือบุตรของลูกหนี้ สูงกว่าร้อยละ 50 ของรายได้ต่อเดือน
3. ลูกหนี้มีบุตรใหม่
4. ลูกหนี้ถูกให้ออกจากงาน
5. ยานพาหนะที่ลูกหนี้เป็นผู้ถือกรรมสิทธิ์หรือผู้ครอบครองทะเบียนได้รับความเสียหาย
หรือประสบอุบัติเหตุโดยมีค่าเสียหายที่ลูกหนี้ต้องจ่ายสูงกว่าร้อยละ 50 ของรายได้ต่อเดือน
6. ลูกหนี้ได้รับผลกระทบจากภัยพิบัติธรรมชาติทำให้มีค่าใช้จ่ายที่จำเป็นที่ลูกหนี้ต้องจ่าย
เพิ่มสูงกว่าร้อยละ 50 ของรายได้ต่อเดือน เช่น ค่าใช้จ่ายที่ใช้ในการซ่อมแซมที่อยู่อาศัย โรงงาน หรือ
อาคารที่ใช้ในกิจการของตนเอง ซึ่งได้รับผลกระทบจากอุทกภัย
7. ลูกหนี้มีรายได้ต่อเดือนลดลงชั่วคราวอันเนื่องมาจากการปรับเปลี่ยนเงื่อนไขหรือ
หลักเกณฑ์เกี่ยวกับการจ้างงานของผู้ว่าจ้าง เช่น จากการลดจำนวนชั่วโมงการทำงานของผู้ว่าจ้าง
