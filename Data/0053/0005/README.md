โดยต้องระมัดระวังมิให้มีลักษณะเป็นการสร้างแรงจูงใจที่ไม่เหมาะสมทั้งต่อตัวลูกหนี้หรือผู้ประกอบธุรกิจ
ที่เข้าร่วมโครงการ เช่น เป็นการส่งเสริมให้ลูกหนี้ผิดนัดชำระหนี้ หรือทำให้ผู้ประกอบธุรกิจหลีกเลี่ยงการ
ถือปฏิบัติตามหลักเกณฑ์ของธนาคารแห่งประเทศไทย เช่น ประกาศธนาคารแห่งประเทศไทยว่าด้วย
หลักเกณฑ์การจัดชั้นและการกันเงินสำรองของสถาบันการเงินโดยมีหลักเกณฑ์ เงื่อนไข และแนวทาง
การปฏิบัติขั้นต่ำตามเอกสารแนบ 1 ทั้งนี้ ผู้ประกอบธุรกิจที่เข้าร่วมโครงการแต่ละราย จะต้องได้รับ
การปฏิบัติอย่างเท่าเทียมกัน
V
5.4 คุณสมบัติของบริษัทบริหารสินทรัพย์ที่เป็นหน่วยงานกลาง
บริษัทบริหารสินทรัพย์ที่จะทําหน้าที่เป็นหน่วยงานกลางในการดำาเนินการแก้ไข
ปัญหาหนี้ของลูกหนี้ตามโครงการ จะต้องมีคุณสมบัติขั้นต่ำ ดังนี้
5.4.1 มีความสามารถทางด้านเทคนิค ความเชี่ยวชาญ ประสบการณ์
ในการดำเนินงานที่เกี่ยวข้อง โดยเฉพาะการปรับปรุงโครงสร้างหนี้
5.4.2 มีระบบงาน ระบบการบริหารจัดการ ระบบฐานข้อมูล และกระบวนการ
ดำเนินงานที่สามารถรองรับการให้บริการได้อย่างมีประสิทธิภาพ เช่น ระบบการวิเคราะห์และติดตามลูกหนี้
การออกเอกสารหลักฐาน การจัดทำบัญชีลูกหนี้ เป็นต้น
5.4.3 มีบุคลากรที่มีความรู้ ความสามารถ และประสบการณ์ ที่เหมาะสม
ในจำนวนที่เพียงพอในการทำหน้าที่ตามขอบเขตงานที่บริษัทบริหารสินทรัพย์ดังกล่าวได้รับมอบหมาย
ให้ดำเนินการ
5.4.4 มีสถานะมั่นคง เช่น เป็นบริษัทที่มีสถานะทางการเงินดี หรือเป็นบริษัท
ที่ถือหุ้นส่วนใหญ่โดยภาครัฐ เป็นต้น
5.4.5 มีชื่อเสียงทางธุรกิจดี โดยเฉพาะในด้านการปรับปรุงโครงสร้างหนี้
5.4.6 มีความสามารถในการปรับตัวตอบสนองพัฒนาการใหม่ ๆ รวมทั้งมีเครือข่าย
หรือช่องทางการให้บริการที่เหมาะสมกับกลุ่มลูกค้าที่ให้บริการ เพื่อให้ลูกค้าสามารถเข้าถึงได้อย่างสะดวก
ทั้งนี้ ผู้ประกอบธุรกิจต้องกำหนดแนวทางคัดเลือกบริษัทบริหารสินทรัพย์ที่จะทำหน้าที่
เป็นหน่วยงานกลางให้ชัดเจนสำหรับกรณีที่ใช้บริการจากบริษัทบริหารสินทรัพย์ที่มีส่วนเกี่ยวข้องกับ
คณะกรรมการและผู้บริหารระดับสูง
5.5 หลักเกณฑ์การกำกับดูแลบริษัทบริหารสินทรัพย์ที่เป็นหน่วยงานกลาง
ธนาคารแห่งประเทศไทยอนุญาตให้บริษัทบริหารสินทรัพย์สามารถดำเนินการ
รับจ้างบริหารสินทรัพย์และรับเป็นที่ปรึกษาให้แก่ลูกหนี้และผู้ประกอบธุรกิจได้ โดยต้องมีระบบการบัญชี
และการจัดเก็บเอกสารหลักฐานที่เกี่ยวข้องกับการดำเนินการดังกล่าว แยกต่างหากจากการประกอบธุรกิจ
อื่นของบริษัทบริหารสินทรัพย์ พร้อมจัดเก็บเอกสารที่เกี่ยวข้องเพื่อให้ธนาคารแห่งประเทศไทย
ตรวจสอบได้ ทั้งนี้ ให้บริษัทบริหารสินทรัพย์จัดทำหรือจัดส่งรายงานและข้อมูลเพิ่มเติมเป็นรายกรณี
ตามที่ธนาคารแห่งประเทศไทยร้องขอ
