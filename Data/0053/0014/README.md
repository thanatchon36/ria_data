การอธิบาย อ้างอิงความหมาย หรือยกตัวอย่างไว้อย่างชัดเจนด้วย นอกจากนี้ จะต้องให้ความสำคัญใน
อันดับแรกกับการใช้ภาษาไทยในการเปิดเผยข้อมูลให้แก่ลูกหนี้ โดยเฉพาะในแบบฟอร์มเอกสาร และ
แผ่นพับต่าง ๆ ที่ให้ข้อมูลหรือข้อความที่มีความสำคัญ เกี่ยวข้องกับการตัดสินใจ และผลประโยชน์ของ
ลูกหนี้ อย่างไรก็ดี อาจใช้ภาษาอังกฤษหรือภาษาอื่น ๆ เพิ่มเติมได้ โดยมีความหมายที่ตรงกับฉบับภาษาไทย
ในกรณีที่ข้อมูลเกี่ยวกับโครงการและหลักเกณฑ์การปรับปรุงโครงสร้างหนี้ตาม
โครงการที่นำเสนอให้แก่ลูกหนี้มีความซับซ้อน จะต้องอธิบาย และยกตัวอย่างประกอบเพื่อให้ลูกหนี้
2.4
เข้าใจได้โดยง่าย
2.5 จะต้องเปิดเผยข้อมูลที่กระชับ รัดกุม และมุ่งเน้นประเด็นตามวัตถุประสงค์ที่
กำหนดไว้ เนื่องจากการให้ข้อมูลแก่ลูกหนี้ในปริมาณที่มากเกินไปอาจสร้างความสับสนให้แก่ลูกหนี้และ
ทำให้ประสิทธิผลในการเปิดเผยข้อมูลลดลง ทั้งนี้ หากลูกหนี้ต้องการทราบข้อมูลในรายละเอียดมากขึ้น
จะต้องแจ้งรายละเอียดนั้นให้แก่ลูกหนี้เพิ่มเติมหรือต้องระบุแหล่งข้อมูลอ้างอิงเพื่อให้ลูกหนี้สามารถ
หาข้อมูลที่เกี่ยวข้องเพิ่มเติมด้วยตนเองได้
3. ถูกต้องและเกี่ยวข้องกับการตัดสินใจ
แน่นอน
การเปิดเผยข้อมูลจะต้องถูกต้องและเกี่ยวข้องกับการตัดสินใจ กล่าวคือ
3.1 ข้อมูลที่เปิดเผยจะต้องเป็นข้อมูลที่ถูกต้องและเกี่ยวข้องกับการตัดสินใจของลูกหนี้
เช่น ลักษณะที่สำคัญของโครงการและการปรับปรุงโครงสร้างหนี้ตามโครงการ ประโยชน์และความเสี่ยง
ดอกเบี้ย เบี้ยปรับ ค่าบริการ ค่าใช้จ่าย สิทธิและข้อผูกพันตามสัญญา เงื่อนไขของเหตุที่ถือว่าลูกหนี้
ผิดสัญญาปรับปรุงโครงสร้างหนี้ ผลจากการที่ลูกหนี้ถูกยกเลิกสัญญาปรับปรุงโครงสร้างหนี้ หรือการที่
ลูกหนีออกจากการปรับปรุงโครงสร้างหนี้ตามโครงการ เป็นต้น
3.2 จะต้องเปิดเผยตัวเลขประมาณการให้แก่ลูกหนี้และแจ้งให้ลูกหนี้ทราบว่าตัวเลข
ดังกล่าวเป็นเพียงประมาณการเท่านั้น หากไม่สามารถให้ข้อมูลเชิงปริมาณที่แน่นอนได้อย่างถูกต้องแม่นยำ
โดยเฉพาะในช่วงก่อนเข้าทำสัญญา จะต้องแจ้งข้อมูลที่ถูกต้องให้แก่ลูกหนี้ในโอกาสแรกเมื่อมีข้อมูลที่
3.3 จะต้องไม่กล่าวอ้างถึงประโยชน์ของการเข้าปรับปรุงโครงสร้างหนี้ตามโครงการ
ในลักษณะเป็นจริง และให้ความสำคัญกับข้อมูลความเสี่ยง ทั้งนี้ สามารถแสดงข้อมูลทางการเงินที่คาดว่า
จะเกิดขึ้นในอนาคตได้ หากการแสดงข้อมูลดังกล่าวมีความสมเหตุสมผลและเกี่ยวข้องกับการตัดสินใจ
ของลูกหนี้ รวมทั้งให้แสดงสมมติฐานหรือที่มาของข้อมูลทางการเงินดังกล่าวให้ลูกหนี้ทราบอย่างชัดเจนด้วย
4. เน้นข้อมูลที่สำคัญ
การเปิดเผยข้อมูลจะต้องเน้นข้อมูลที่สำคัญ กล่าวคือ
4.1 จะต้องทำให้ลูกหนี้สนใจในลักษณะ รายละเอียด และเงื่อนไขที่สำคัญ
4.2 จะต้องทำให้ลูกหนี้เห็นข้อมูลที่สำคัญอย่างเด่นชัด โดยใช้เทคนิคการนำเสนอต่าง ๆ
เช่น การแยกรายการหัวข้อ ใช้ตัวหนา เน้นคำสำคัญ ใช้สีที่แตกต่าง แสดงในรูปแบบตารางหรือแผนภาพ
ตามความเหมาะสม เป็นต้น
