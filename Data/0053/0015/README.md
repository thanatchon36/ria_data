4.3 จะต้องเน้นรายละเอียดและเงื่อนไขที่สำคัญให้แก่ลูกหนี้ เช่น สิทธิและหน้าที่
ของลูกหนี้ เงื่อนไขของเหตุที่ถือว่าลูกหนี้ผิดสัญญาปรับปรุงโครงสร้างหนี้ ดอกเบี้ย เบี้ยปรับ ค่าบริการ
ค่าใช้จ่ายที่เกี่ยวข้อง ข้อจำกัด ข้อยกเว้น ผลจากการที่ลูกหนี้ถูกยกเลิกสัญญาปรับปรุงโครงสร้างหนี้หรือ
การที่ลูกหนี้ออกจากการปรับปรุงโครงสร้างหนี้ตามโครงการ และสิทธิและหน้าที่ของลูกหนี้ เป็นต้น
4.4 จะต้องแสดงคำเตือนเกี่ยวกับข้อมูลที่สำคัญ เช่น ความเสี่ยงที่เกี่ยวข้อง เป็นต้น
5. ช่วงเวลาในการเปิดเผยข้อมูล
5.1 ก่อนเข้าทำสัญญา
ในช่วงเวลาก่อนที่ลูกหนี้จะตัดสินใจเข้าทำสัญญาปรับปรุงโครงสร้างหนี้ตามโครงการ
ให้ถือปฏิบัติเกี่ยวกับการเปิดเผยข้อมูล ดังนี้
(1) จะต้องให้ข้อมูลแก่ลูกหนี้ตั้งแต่ในช่วงเริ่มต้นของขั้นตอนการนำเสนอข้อมูล
เกี่ยวกับการปรับปรุงโครงสร้างหนี้ตามโครงการ โดยเฉพาะอย่างยิ่งในช่วงก่อนที่ลูกหนี้จะตัดสินใจเข้าทำ
สัญญา เพื่อให้ลูกหนี้สามารถนำข้อมูลที่ได้รับไปใช้ในการประเมินความเหมาะสมของการปรับปรุงโครงสร้างหนี้
ตามโครงการกับความต้องการของตน ดังนั้น ในช่วงเวลาก่อนเข้าทำสัญญา (หรือช่วงที่ลูกหนี้เก็บรวบรวม
ข้อมูลก่อนที่จะตัดสินใจเข้าทำสัญญา) ต้องเปิดเผยข้อมูลเกี่ยวกับการปรับปรุงโครงสร้างหนี้ตามโครงการ
ให้ลูกหนี้อย่างเพียงพอก่อนที่ลูกหนี้จะตัดสินใจ เพื่อให้ลูกหนี้มีความเข้าใจพื้นฐานในลักษณะ ประโยชน์
และความเสี่ยงของการปรับปรุงโครงสร้างหนี้ตามโครงการ ค่าบริการและเบี้ยปรับ และสิทธิและหน้าที่
ของลูกหนี้ ทั้งนี้ ต้องแสดงข้อมูลคุณลักษณะที่สำคัญให้ชัดเจน รวมทั้งต้องตระหนักว่า หากละเว้นการเปิดเผย
ข้อมูลสำคัญหรือเปิดเผยข้อมูลไม่ชัดเจน คลุมเครือหรือสับสน ลูกหนี้อาจจะยังไม่สามารถตัดสินใจให้
เหมาะสมกับความต้องการของตนเองได้ ซึ่งอาจก่อให้เกิดการร้องเรียนได้ในภายหลัง
(2) จะต้องเปิดเผยข้อมูลขั้นต่ำให้แก่ลูกหนี้ ได้แก่ ลักษณะที่สำคัญของโครงการ
และการปรับปรุงโครงสร้างหนี้ตามโครงการ ความเสี่ยงสำคัญที่เกี่ยวข้องกับการปรับปรุงโครงสร้างหนี้
ตามโครงการ ประโยชน์ที่คาดว่าจะได้รับ รวมถึงสถานการณ์ และช่วงเวลาที่คาดว่าจะได้รับประโยชน์ดังกล่าว
ดอกเบี้ย เบี้ยปรับ ค่าบริการ ค่าใช้จ่ายที่อาจเรียกเก็บ รายละเอียดและเงื่อนไขที่สำคัญ เช่น เงื่อนไข
ของเหตุที่ถือว่าลูกหนี้ผิดสัญญาปรับปรุงโครงสร้างหนี้ และผลจากการที่ลูกหนี้ถูกยกเลิกสัญญาปรับปรุง
โครงสร้างหนี้หรือการที่ลูกหนี้ออกจากการปรับปรุงโครงสร้างหนี้ตามโครงการ เป็นต้น
5.2 ขณะเข้าทำสัญญา
ในช่วงเวลาที่ลูกหนี้อยู่ในขั้นตอนเริ่มต้นของการยอมรับการปรับปรุงโครงสร้างหนี้
ตามโครงการที่นำเสนอ ให้ถือปฏิบัติเกี่ยวกับการเปิดเผยข้อมูล ดังนี้
(1) จะต้องเน้นให้ลูกหนี้ทราบถึงรายละเอียดและเงื่อนไขที่สำคัญก่อนที่ลูกหนี้
จะทำสัญญา โดยข้อมูลขั้นต่ำที่ต้องเปิดเผยให้กับลูกหนี้ ได้แก่ สิทธิและหน้าที่ของลูกหนี้ ผู้ประกอบธุรกิจ
และบริษัทบริหารสินทรัพย์ที่ทำหน้าที่เป็นหน่วยงานกลาง ดอกเบี้ย เบี้ยปรับ ค่าบริการ และค่าใช้จ่ายที่
อาจถูกเรียกเก็บภายหลังจากการเข้าทำสัญญา และช่วงเวลาที่อาจมีการเรียกเก็บดอกเบี้ย เบี้ยปรับ ค่าบริการ
และค่าใช้จ่ายดังกล่าว เงื่อนไขที่สำคัญ เช่น เงื่อนไขของเหตุที่ถือว่าลูกหนี้ผิดสัญญาปรับปรุงโครงสร้างหนี้
และผลจากการที่ลูกหนี้ถูกยกเลิกสัญญาปรับปรุงโครงสร้างหนี้หรือการที่ลูกหนี้ออกจากการปรับปรุง
โครงสร้างหนี้ตามโครงการ ความรับผิดของลูกหนี้ ผู้ประกอบธุรกิจ และบริษัทบริหารสินทรัพย์ที่ทำหน้าที่
