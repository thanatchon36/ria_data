และการคุ้มครองผู้บริโภค กรณีโครงการแก้ไขปัญหาหนี้ ให้ผู้ประกอบธุรกิจบัตรเครดิตที่มิใช่
สถาบันการเงินถือปฏิบัติตามที่กำหนดในประกาศฉบับนี้
2.3 อาศัยอำนาจตามความในข้อ 11 ของประกาศกระทรวงการคลังว่าด้วยกิจการ
ที่ต้องขออนุญาตตามข้อ 5 แห่งประกาศคณะปฏิวัติ ฉบับที่ 58 (เรื่อง สินเชื่อส่วนบุคคลภายใต้
การกํากับ) และที่แก้ไขเพิ่มเติม ธนาคารแห่งประเทศไทยออกข้อกําหนดเกี่ยวกับการใช้บริการจาก
ผู้ให้บริการภายนอกและการคุ้มครองผู้บริโภค กรณีโครงการแก้ไขปัญหาหนี้ ให้ผู้ประกอบธุรกิจสินเชื่อ
ส่วนบุคคลภายใต้การกำกับที่มิใช่สถาบันการเงินถือปฏิบัติตามที่กำหนดในประกาศฉบับนี้
2.4 อาศัยอำนาจตามความในข้อ 11 ของประกาศกระทรวงการคลังว่าด้วยกิจการ
ที่ต้องขออนุญาตตามข้อ 5 แห่งประกาศคณะปฏิวัติ ฉบับที่ 58 (เรื่อง สินเชื่อรายย่อยเพื่อการประกอบ
อาชีพภายใต้การกํากับ) และที่แก้ไขเพิ่มเติม ธนาคารแห่งประเทศไทยออกข้อกําหนดเกี่ยวกับการใช้
บริการจากผู้ให้บริการภายนอกและการคุ้มครองผู้บริโภค กรณีโครงการแก้ไขปัญหาหนี้ให้ผู้ประกอบ
ธุรกิจสินเชื่อรายย่อยเพื่อการประกอบอาชีพภายใต้การกำกับที่มิใช่สถาบันการเงินถือปฏิบัติตามที่
กําหนดในประกาศฉบับนี้
2.5 อาศัยอำนาจตามความในมาตรา 4/1 แห่งพระราชกำหนดบริษัทบริหารสินทรัพย์
พ.ศ. 2541 และที่แก้ไขเพิ่มเติม ธนาคารแห่งประเทศไทยออกข้อกําหนดเกี่ยวกับการใช้บริการจาก
ผู้ให้บริการภายนอกและการคุ้มครองผู้บริโภค กรณีโครงการแก้ไขปัญหาหนี้ ให้บริษัทบริหารสินทรัพย์
ถือปฏิบัติตามที่กำหนดในประกาศฉบับนี้
3. ประกาศที่ยกเลิก
ประกาศธนาคารแห่งประเทศไทยที่ สนส. 10/2560 เรื่อง หลักเกณฑ์การกํากับดูแลโครงการ
แก้ไขปัญหาหนี้ของประชาชนที่มีเจ้าหนี้หลายราย ลงวันที่ 27 เมษายน 2560
4. ขอบเขตการบังคับใช้
ประกาศฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน และ
บริษัทในกลุ่มธุรกิจทางการเงินตามประกาศธนาคารแห่งประเทศไทยว่าด้วยหลักเกณฑ์การกำกับดูแลโครงสร้าง
และขอบเขตการประกอบธุรกิจของกลุ่มธุรกิจทางการเงิน ผู้ประกอบธุรกิจบัตรเครดิตที่มิใช่สถาบันการเงิน
ผู้ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงิน ผู้ประกอบธุรกิจสินเชื่อรายย่อย
เพื่อการประกอบอาชีพภายใต้การกำกับที่มิใช่สถาบันการเงิน และบริษัทบริหารสินทรัพย์
5. เนื้อหา
5.1 คำจำกัดความ
ในประกาศฉบับนี้
“โครงการ” หมายความว่า โครงการแก้ไขปัญหาหนี้ที่เจ้าหนี้ผู้เข้าร่วมโครงการ
ได้จัดตั้งขึ้นเพื่อแก้ไขปัญหาหนี้ของลูกหนี้ที่มีเจ้าหนี้ตั้งแต่ 1 รายขึ้นไป โดยลูกหนี้เข้าร่วมโครงการ
ด้วยความสมัครใจและมีบริษัทบริหารสินทรัพย์ตามกฎหมายว่าด้วยบริษัทบริหารสินทรัพย์ทำหน้าที่
เป็นหน่วยงานกลางในการดำเนินการแก้ไขปัญหาหนี้ของลูกหนี้แทนเจ้าหนี้ผู้เข้าร่วมโครงการตาม
หลักเกณฑ์การปรับปรุงโครงสร้างหนี้ เงื่อนไข และแนวทางการปฏิบัติงานที่เจ้าหนี้ผู้เข้าร่วมโครงการและ
