1. เหตุผลในการออกประกาศ
เพื่อให้เป็นมาตรฐานในการดำเนินงานและการให้บริการแก่ลูกค้าและประชาชนของ
บริษัทเงินทุนและบริษัทเครดิตฟองซิเอร์ ธนาคารแห่งประเทศไทยจึงได้กำหนดวันและเวลาทำการ
ของบริษัทเงินทุนและบริษัทเครดิตฟองซิเอร์
ไปจากเดิม
การออกประกาศฉบับนี้เป็นการอ้างอิงอำนาจตามกฎหมายให้สอดคล้องกับ
พระราชบัญญัติธุรกิจสถาบันการเงิน พ.ศ. 2551 โดยสาระสำคัญของหลักเกณฑ์ไม่เปลี่ยนแปลง
2. อำนาจตามกฎหมาย
อาศัยอำนาจตามความในมาตรา 37 แห่งพระราชบัญญัติธุรกิจสถาบันการเงิน พ.ศ. 2551
ธนาคารแห่งประเทศไทยกำหนดวันและเวลาทำการของบริษัทเงินทุนและบริษัทเครดิตฟองซิเอร์
ตามความในประกาศฉบับนี้
3. ขอบเขตการบังคับใช้
ประกาศฉบับนี้ให้ใช้บังคับกับบริษัทเงินทุนและบริษัทเครดิตฟองซิเอร์
ตามกฎหมายว่าด้วยธุรกิจสถาบันการเงินทุกแห่ง
4. ประกาศและหนังสือเวียนที่ยกเลิก
ประกาศธนาคารแห่งประเทศไทย เรื่อง การกำหนดวันและเวลาทำการของ
บริษัทเงินทุนและบริษัทเครดิตฟองซิเอร์ ลงวันที่ 11 กันยายน 2539 (หนังสือเวียนที่ งฟ. (2)
3218/2539 ลงวันที่ 13 กันยายน 2539)
