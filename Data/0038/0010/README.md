ทั้งนี้
ในกรณีที่นําเทคโนโลยีใหม่เกี่ยวกับข้อมูลชีวมิติของลูกค้ามาใช้ซึ่งต้อง
ดำเนินการด้วยความระมัดระวัง เพื่อสร้างความเชื่อมั่นต่อผู้ใช้บริการ ให้สถาบันการเงินหารือธนาคารแห่ง
ประเทศไทยก่อนดำเนินการ
นอกจากนี้ สถาบันการเงินต้องปฏิบัติตามกฎหมายอื่นที่เกี่ยวข้องด้วย เช่น
กฎหมายว่าด้วยการป้องกันและปราบปรามการฟอกเงิน กฎหมายว่าด้วยธุรกรรมทางอิเล็กทรอนิกส์
กฎหมายว่าด้วยการคุ้มครองข้อมูลส่วนบุคคล
5.4 การเปิดบัญชีเงินฝากในครั้งต่อไปให้กับลูกค้าปัจจุบันของสถาบันการเงิน
สถาบันการเงินสามารถนำกระบวนการรู้จักลูกค้าตามหลักเกณฑ์ในประกาศฉบับนี้
ไปปฏิบัติในการเปิดบัญชีเงินฝากในครั้งต่อไปให้กับลูกค้าปัจจุบันที่มีบัญชีเงินฝากกับสถาบันการเงินนั้น
ที่เคยผ่านกระบวนการรู้จักลูกค้าตามหลักเกณฑ์ในประกาศฉบับนี้แล้ว หรือสถาบันการเงินอาจ
พิจารณาใช้กระบวนการอื่นตามระดับความเสี่ยงของลูกค้าและช่องทางการให้บริการที่สอดคล้องกับ
การบริหารความเสี่ยงของสถาบันการเงิน เนื่องจากสถาบันการเงินได้ทำกระบวนการรู้จักลูกค้าในตอน
เปิดบัญชีเงินฝากครั้งแรก แต่สถาบันการเงินต้องมีวิธีการยืนยันตัวตนลูกค้า (Authentication) ที่รัดกุม
และจะต้องพิสูจน์ให้ได้ว่าลูกค้าที่ประสงค์จะเปิดบัญชีเงินฝากเป็นลูกค้ารายนั้นจริง เช่น สถาบันการเงิน
อาจใช้เทคโนโลยีเปรียบเทียบข้อมูลชีวมิติของลูกค้า (Biometric Comparison) ในการยืนยันตัวตนเพื่อ
พิสูจน์ว่าเป็นลูกค้ารายนั้นจริง
5.5 การยื่นขออนุญาตธนาคารแห่งประเทศไทยรายกรณี
หากสถาบันการเงินประสงค์ที่จะมีกระบวนการหรือการดำเนินการอื่นในการ
รู้จักลูกค้าเพื่อเปิดบัญชีเงินฝากนอกเหนือจากหลักเกณฑ์ที่ธนาคารแห่งประเทศไทยกำหนด รวมทั้ง
กรณีที่สถาบันการเงินไม่สามารถปฏิบัติได้ตามหลักเกณฑ์ที่ธนาคารแห่งประเทศไทยกำหนดในประกาศ
ฉบับนี้ ให้สถาบันการเงินยื่นขออนุญาตมายังธนาคารแห่งประเทศไทยตามที่กำหนดในคู่มือประชาชน
พร้อมเอกสารที่เกี่ยวข้อง โดยธนาคารแห่งประเทศไทยจะพิจารณาคําขอให้แล้วเสร็จภายใน 30 วันทําการ
นับตั้งแต่วันที่ได้รับเอกสารถูกต้องครบถ้วน และอาจนำความเห็นของผู้ตรวจการสถาบันการเงินมา
ประกอบการพิจารณา รวมถึงกําหนดเงื่อนไขให้สถาบันการเงินถือปฏิบัติเพิ่มเติมตามความเหมาะสม
บ
ทั้งนี้ ในการพิจารณาคำขออนุญาต ธนาคารแห่งประเทศไทยจะพิจารณาตามหลักการ
ส่งเสริมประสิทธิภาพของสถาบันการเงิน (Efficiency) เสริมสร้างความมั่นคงของสถาบันการเงิน
(Micro-Prudential) ซึ่งรวมถึงการมีระบบบริหารที่ระมัดระวังและมีระบบการบริหารความเสี่ยงที่ดี
และการคุ้มครองลูกค้าและผู้ใช้บริการทางการเงิน (Fairness and Consumer Protection) โดย
กระบวนการหรือการดำเนินการที่ขออนุญาต จะต้อง (1) ใช้กระบวนการหรือเทคโนโลยีที่มีมาตรฐาน
หรือเป็นที่ยอมรับอย่างแพร่หลาย สามารถพิสูจน์ตัวตนลูกค้าได้อย่างมีประสิทธิภาพ (2) มีการบริหาร
ความเสี่ยงและการควบคุมภายในที่ดี โดยเฉพาะเกี่ยวกับข้อมูลลูกค้า และ (3) ไม่ขัดกับหลักเกณฑ์ของ
กฎหมายอื่น เช่น กฎหมายว่าด้วยการป้องกันและปราบปรามการฟอกเงิน
