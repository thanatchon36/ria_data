เมื่อประกาศธนาคารแห่งประเทศไทยว่าด้วยหลักเกณฑ์การรู้จักลูกค้าสําหรับการเปิดใช้
บริการเงินอิเล็กทรอนิกส์ตามกฎหมายว่าด้วยระบบการชำระเงินมีผลใช้บังคับแล้ว ให้ยกเลิกประกาศ
และหนังสือธนาคารแห่งประเทศไทย ดังนี้
1) ประกาศธนาคารแห่งประเทศไทย ที่ สนส. 7/2559 เรื่อง หลักเกณฑ์การรับฝากเงิน
หรือการรับเงินจากประชาชน ลงวันที่ 6 กรกฎาคม 2559
2) หนังสือธนาคารแห่งประเทศไทย ที่ ธปท.ฝนส.(21)ว. 1688/2559 เรื่อง การผ่อนผัน
การบังคับใช้ Smart Card Reader ในการพิสูจน์ตัวตนลูกค้า สำหรับการเปิดบัญชีเพื่อรับฝากเงินหรือ
การรับเงินจากประชาชน ลงวันที่ 27 ธันวาคม 2559
5. เนื้อหา
บรรดาหลักเกณฑ์ที่กําหนดตามประกาศและหนังสือเวียนธนาคารแห่งประเทศไทยข้างต้น
ซึ่งขัดหรือแย้งกับหลักเกณฑ์ที่กำหนดตามประกาศนี้ให้ใช้ประกาศฉบับนี้แทน
5.1 คำจำกัดความ
ในประกาศฉบับนี้
“การเปิดบัญชีเงินฝาก” หมายความว่า การเปิดบัญชีเพื่อการรับฝากเงินหรือการรับเงิน
จากประชาชนของสถาบันการเงินตามกฎหมายว่าด้วยธุรกิจสถาบันการเงิน ซึ่งไม่รวมถึงการเปิดใช้บริการ
เงินอิเล็กทรอนิกส์ (e-Money) ของสถาบันการเงินตามกฎหมายว่าด้วยระบบการชำระเงิน
“ลูกค้า” หมายความว่า บุคคลธรรมดา นิติบุคคล หรือบุคคลที่มีการตกลงกันทาง
กฎหมาย ซึ่งสร้างความสัมพันธ์โดยการเปิดบัญชีเงินฝากกับสถาบันการเงิน
“บุคคลที่มีการตกลงกันทางกฎหมาย” หมายความว่า บุคคลธรรมดาหรือนิติบุคคล
ฝ่ายหนึ่งซึ่งตกลงกันทางกฎหมายให้เป็นผู้ครอบครอง ใช้ จำหน่าย หรือบริหารจัดการทรัพย์สินไม่ว่า
ด้วยวิธีใด ๆ เพื่อประโยชน์ของบุคคลธรรมดาหรือนิติบุคคลอีกฝ่ายหนึ่ง
5.2 หลักการ
สถาบันการเงินสามารถให้บริการเปิดบัญชีเงินฝากได้ทั้งแบบพบเห็นลูกค้าต่อหน้า
(Face-to-Face) ซึ่งเป็นการเปิดบัญชีเงินฝากโดยมีสถาบันการเงินเป็นผู้ให้บริการแก่ลูกค้าโดยพบตัวลูกค้า
เช่น การเปิดบัญชีเงินฝากที่สาขาของสถาบันการเงิน และแบบไม่พบเห็นลูกค้าต่อหน้า (Non Face-to-Face)
ซึ่งเป็นการเปิดบัญชีเงินฝากที่ลูกค้าดำเนินการเปิดบัญชีด้วยตนเองผ่านช่องทางอิเล็กทรอนิกส์หรือ
ช่องทางดิจิทัล เช่น การเปิดบัญชีเงินฝากผ่านเครื่อง Kiosk การเปิดบัญชีเงินฝากผ่าน Internet Banking
หรือการเปิดบัญชีเงินฝากผ่าน Mobile Banking โดยการเปิดบัญชีเงินฝากทั้งสองแบบดังกล่าว
สถาบันการเงินต้องมีกระบวนการรู้จักลูกค้า (Know Your Customer: KYC) ซึ่งเป็นกระบวนการที่
