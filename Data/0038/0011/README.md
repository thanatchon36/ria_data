5.6 การกําหนดเงื่อนไขเพิ่มเติม สั่งให้แก้ไข ชะลอ หรือระงับการให้บริการ
ธนาคารแห่งประเทศไทยอาจพิจารณากำหนดเงื่อนไขเพิ่มเติม สั่งให้แก้ไข ชะลอ
หรือระงับการดำเนินการทั้งหมดหรือบางส่วน หากพบว่าสถาบันการเงินไม่ปฏิบัติตามหรือฝ่าฝืนหลักเกณฑ์
ที่ธนาคารแห่งประเทศไทยกำหนดไว้ในประกาศฉบับนี้ หรือกรณีอื่น ๆ ที่ธนาคารแห่งประเทศไทยเห็นว่า
การดำาเนินการของสถาบันการเงินอาจส่งผลกระทบต่อความปลอดภัยและความผาสุกของประชาชน
หรือความมั่นคงของสถาบันการเงินหรือระบบสถาบันการเงิน
5.7 บทเฉพาะกาล
เมื่อประกาศฉบับนี้มีผลใช้บังคับแล้ว หากสถาบันการเงินใดไม่สามารถปฏิบัติได้ตาม
หลักเกณฑ์ที่กําหนดในข้อ 5.3.2 (1.1) รวมถึงการกำหนดกระบวนการปฏิบัติงานภายในที่ชัดเจนและ
เป็นลายลักษณ์อักษรเพื่อรองรับเหตุการณ์ที่สถาบันการเงินไม่สามารถปฏิบัติตามการพิสูจน์ตัวตนลูกค้า
ให้สถาบันการเงินพัฒนาระบบและดำเนินการตามข้อกำหนดดังกล่าวให้แล้วเสร็จภายในเวลา 180 วัน
นับจากวันที่ประกาศฉบับนี้มีผลใช้บังคับโดยไม่ต้องยื่นขออนุญาตผ่อนผันมายังธนาคารแห่งประเทศไทย
อย่างไรก็ดี สถาบันการเงินยังคงต้องจัดส่งแผนงานที่จะดำเนินการให้ได้ตาม
หลักเกณฑ์ข้างต้นและต้องรายงานความคืบหน้าให้ธนาคารแห่งประเทศไทยทราบภายใน 60 วัน
นับจากวันที่ประกาศฉบับนี้มีผลใช้บังคับ
6. วันเริ่มต้นบังคับใช้
ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป
ประกาศ ณ วันที่ 23 สิงหาคม 2552
ฝ่ายนโยบายการกำกับสถาบันการเงิน
โทรศัพท์ 0 2283 6876, 0 2356 7686
วิน
(นายวิรไท สันติประภพ)
ผู้ว่าการ
ธนาคารแห่งประเทศไทย
