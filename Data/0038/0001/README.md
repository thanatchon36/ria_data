เรียน ผู้จัดการ
ธนาคารแห่งประเทศไทย ได้ออกประกาศธนาคารแห่งประเทศไทย เรื่อง หลักเกณฑ์
การรู้จักลูกค้า (Know Your Customer: KYC) สำหรับการเปิดบัญชีเงินฝากของสถาบันการเงิน ลงวันที่
23 สิงหาคม 2562 ซึ่งได้ลงประกาศในราชกิจจานุเบกษา ฉบับประกาศและงานทั่วไป เล่ม 136 ตอนพิเศษ
219 ง ลงวันที่ 2 กันยายน 2562 แล้ว และมีผลบังคับใช้ตั้งแต่วันที่ 3 กันยายน 2552 เป็นต้นไป
โดยรายละเอียดของประกาศดังกล่าวได้เผยแพร่ผ่านทางเว็บไซต์ของธนาคารแห่งประเทศไทย
(https://www.bot.or.th)
สาระสําคัญของประกาศฉบับนี้ คือ
1. ธนาคารแห่งประเทศไทยได้กำหนดหลักเกณฑ์การรู้จักลูกค้าสำหรับการเปิดบัญชีเงินฝาก
ของสถาบันการเงิน ซึ่งประกอบด้วย 2 ขั้นตอนสำคัญ ได้แก่ (1) การแสดงตนของลูกค้า (Identification)
และ (2) การพิสูจน์ตัวตนลูกค้า (Verification) เพื่อให้สถาบันการเงินมีกระบวนการรู้จักลูกค้าอย่างมี
ประสิทธิภาพ
2. สถาบันการเงินสามารถให้บริการเปิดบัญชีเงินฝากได้ทั้งแบบพบเห็นลูกค้าต่อหน้า
(Face-to-Face) และแบบไม่พบเห็นลูกค้าต่อหน้า (Non Face-to-Face) โดยในส่วนของการแสดงตนของ
ลูกค้า (Identification) ให้สถาบันการเงินถือปฏิบัติตามหลักเกณฑ์ของกฎหมายว่าด้วยการป้องกันและ
ปราบปรามการฟอกเงิน เพื่อลดความซ้ำซ้อนในการปฏิบัติตามหลักเกณฑ์ทางการ สำหรับการพิสูจน์
ตัวตนลูกค้า (Verification) สถาบันการเงินสามารถพิสูจน์ตัวตนลูกค้าด้วยสถาบันการเงินเองหรือพิสูจน์
ตัวตนลูกค้าด้วยระบบการพิสูจน์และยืนยันตัวตนทางดิจิทัล เช่น ผ่าน National Digital ID Platform
(NDID Platform) ได้ โดยธนาคารแห่งประเทศไทยได้ยกระดับการพิสูจน์ตัวตนลูกค้าในการเปิดบัญชี
เงินฝากให้มีประสิทธิภาพดียิ่งขึ้นและสะท้อนความเสี่ยงตามลักษณะของธุรกรรมและช่องทางในการ
เปิดบัญชีเงินฝาก โดยกําหนดแนวทางให้สถาบันการเงินใช้ตรวจสอบความถูกต้อง ความแท้จริง และ
ความเป็นปัจจุบันของข้อมูลและเอกสารหลักฐานการแสดงตน รวมถึงตรวจสอบว่าบุคคลที่มาเปิดบัญชีเงินฝาก
เป็นบุคคลเดียวกันกับบุคคลในเอกสารหลักฐานการแสดงตน
