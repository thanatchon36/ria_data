กฎหมายว่าด้วยการป้องกันและปราบปรามการฟอกเงิน เพื่อลดความซ้ำซ้อนในการปฏิบัติตาม
หลักเกณฑ์ทางการ สำหรับส่วนของการพิสูจน์ตัวตนลูกค้า (Verification) นั้น ธนาคารแห่งประเทศไทย
ได้กําหนดหลักเกณฑ์เพิ่มเติมจากหลักเกณฑ์ของกฎหมายว่าด้วยการป้องกันและปราบปรามการฟอกเงิน
ที่ใช้บังคับอยู่ในปัจจุบัน เพื่อยกระดับการพิสูจน์ตัวตนลูกค้าในการเปิดบัญชีเงินฝากให้มีประสิทธิภาพ
ดียิ่งขึ้นและสะท้อนความเสี่ยงตามลักษณะของธุรกรรมและช่องทางในการเปิดบัญชีเงินฝาก โดยกำหนด
แนวทางให้สถาบันการเงินถือปฏิบัติเพื่อใช้ตรวจสอบความถูกต้อง ความแท้จริง และความเป็นปัจจุบัน
ของข้อมูลและเอกสารหลักฐานการแสดงตน รวมถึงการตรวจสอบว่าบุคคลที่มาเปิดบัญชีเงินฝากเป็น
บุคคลเดียวกันกับบุคคลในเอกสารหลักฐานการแสดงตน รวมทั้งได้อนุญาตเป็นการทั่วไปให้สถาบันการเงิน
สามารถใช้เทคโนโลยีเปรียบเทียบข้อมูลชีวมิติของลูกค้าในรูปแบบต่าง ๆ ตามความก้าวหน้าของเทคโนโลยี
เพื่อเพิ่มประสิทธิภาพการพิสูจน์ตัวตนลูกค้าได้ โดยสถาบันการเงินยังคงต้องปฏิบัติให้เป็นไปตาม
หลักเกณฑ์อื่น ๆ ที่เกี่ยวข้องในการนำเทคโนโลยีมาใช้ด้วย เช่น หลักเกณฑ์ว่าด้วยการกำกับดูแลความเสี่ยง
ด้านเทคโนโลยีสารสนเทศ (Information Technology Risk) ของสถาบันการเงิน แนวปฏิบัติธนาคารแห่ง
ประเทศไทยว่าด้วยแนวทางการเข้าร่วมทดสอบและพัฒนานวัตกรรมที่นําเทคโนโลยีใหม่มาสนับสนุน
การให้บริการทางการเงิน (Regulatory Sandbox)
ทั้งนี้ สำหรับการเปิดบัญชีเงินฝากในครั้งต่อไปให้กับลูกค้าปัจจุบันของสถาบันการเงินนั้น
ที่เคยผ่านกระบวนการรู้จักลูกค้าตามหลักเกณฑ์ในประกาศฉบับนี้แล้ว สถาบันการเงินสามารถนำ
กระบวนการรู้จักลูกค้าตามหลักเกณฑ์ในประกาศฉบับนี้ไปปฏิบัติ หรือสถาบันการเงินอาจพิจารณาใช้
กระบวนการอื่นตามระดับความเสี่ยงของลูกค้าและช่องทางการให้บริการที่สอดคล้องกับการบริหาร
ความเสี่ยงของสถาบันการเงิน เนื่องจากสถาบันการเงินได้ทํากระบวนการรู้จักลูกค้าแล้วในตอน
เปิดบัญชีเงินฝากครั้งแรก แต่สถาบันการเงินต้องมีวิธีการยืนยันตัวตนลูกค้า (Authentication) ที่รัดกุม
และจะต้องพิสูจน์ให้ได้ว่าลูกค้าที่ประสงค์จะเปิดบัญชีเงินฝากเป็นลูกค้ารายนั้นจริง เช่น สถาบันการเงิน
อาจใช้เทคโนโลยีเปรียบเทียบข้อมูลชีวมิติของลูกค้า (Biometric Comparison) ในการยืนยันตัวตน
เพื่อพิสูจน์ว่าเป็นลูกค้ารายนั้นจริง
2. นํานาจตามกฎหมาย
อาศัยอำนาจตามมาตรา 41 แห่งพระราชบัญญัติธุรกิจสถาบันการเงิน พ.ศ. 2551
ธนาคารแห่งประเทศไทยออกหลักเกณฑ์การรู้จักลูกค้า (Know Your Customer: KYC) สำหรับการเปิด
บัญชีเงินฝากของสถาบันการเงินเพื่อกำหนดให้สถาบันการเงินถือปฏิบัติ
3. ขอบเขตการบังคับใช้
ทุกแห่ง
ประกาศฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน
