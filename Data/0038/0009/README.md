ทั้งนี้ การพิสูจน์ตัวตนลูกค้าผ่านระบบการพิสูจน์และยืนยันตัวตน
ทางดิจิทัลข้างต้น จะต้องพิสูจน์ตัวตนลูกค้าให้ได้ระดับมาตรฐานในการพิสูจน์ตัวตนที่ไม่ต่ำกว่า
การพิสูจน์ตัวตนลูกค้าด้วยสถาบันการเงินเองตามหลักเกณฑ์การพิสูจน์ตัวตนลูกค้าในข้อ 5.3.2 (1)
5.3.3 การเก็บรักษาข้อมูลและเอกสารหลักฐานการแสดงตน
สถาบันการเงินต้องจัดเก็บรักษาข้อมูลและเอกสารหลักฐานการแสดงตน
รวมถึงภาพ รูปถ่าย และเสียง (หากมี) และการบันทึกเหตุการณ์และรายละเอียดการทำธุรกรรมเกี่ยวกับ
กระบวนการรู้จักลูกค้าในระบบหรือสถานที่ที่มีความมั่นคงปลอดภัย ตั้งแต่วันเริ่มทำการรู้จักลูกค้า และ
เก็บรักษาตามระยะเวลาที่หลักเกณฑ์ของกฎหมายว่าด้วยการป้องกันและปราบปรามการฟอกเงินกำหนด
เพื่อให้ธนาคารแห่งประเทศไทยหรือผู้มีอำนาจตามกฎหมายอื่นที่เกี่ยวข้อง ตรวจสอบ หรือใช้เป็น
หลักฐานประกอบในการสอบสวนหรือดำเนินคดี หรือเพื่อประโยชน์ในการติดตามตรวจสอบและ
การควบคุมภายในของสถาบันการเงิน
นอกจากนี้ สถาบันการเงินต้องมีการกำหนดนโยบายและกระบวนการ
ปฏิบัติงานในการจัดการข้อมูลลูกค้า (Data Governance) ที่เหมาะสม รัดกุม และได้มาตรฐาน
โดยจัดให้มีนโยบายการจัดชั้นความลับข้อมูล (Data Classification Policy) ที่สอดคล้องกับรูปแบบ
และความเสี่ยงในการให้บริการ ครอบคลุมข้อมูลส่วนบุคคลและข้อมูลชีวมิติของลูกค้าในทุกขั้นตอน
ที่เกี่ยวข้องทั้งการได้มา การจัดเก็บ การเข้าถึง การถ่ายโอน และการทําลายข้อมูล รวมถึงมีการสอบทาน
การปฏิบัติตามนโยบายอย่างสม่ำเสมอ เพื่อให้มั่นใจว่าข้อมูลส่วนบุคคลและข้อมูลชีวมิติของลูกค้า
ได้รับการคุ้มครองอย่างเข้มงวด
5.3.4 การปฏิบัติตามกฎเกณฑ์อื่นที่เกี่ยวข้อง
สถาบันการเงินต้องมีแนวทางและมาตรการควบคุมดูแลให้ระบบและ
กระบวนการรู้จักลูกค้าทั้งแบบพบเห็นลูกค้าต่อหน้าและแบบไม่พบเห็นลูกค้าต่อหน้า สอดคล้องและเป็นไป
ตามประกาศ แนวนโยบายหรือแนวปฏิบัติอื่นของธนาคารแห่งประเทศไทยที่เกี่ยวข้องอย่างเคร่งครัด เช่น
(Information Technology Risk)
ของสถาบันการเงิน หลักเกณฑ์ว่าด้วยช่องทางให้บริการของสถาบันการเงิน (Banking Channel)
หลักเกณฑ์ว่าด้วยการใช้บริการจากผู้ให้บริการภายนอก (Outsourcing) และหลักเกณฑ์ว่าด้วย
การบริหารจัดการด้านการให้บริการแก่ลูกค้าอย่างเป็นธรรม (Market Conduct)
สถาบันการเงินต้องปฏิบัติตามแนวทางที่กำหนดในแนวปฏิบัติธนาคารแห่ง
หลักเกณฑ์ว่าด้วยการกำกับดูแลความเสี่ยงด้านเทคโนโลยีสารสนเทศ
ประเทศไทยว่าด้วยแนวทางการเข้าร่วมทดสอบและพัฒนานวัตกรรมที่นำเทคโนโลยีใหม่มาสนับสนุน
การให้บริการทางการเงิน (Regulatory Sandbox) ด้วย โดยกรณีที่สถาบันการเงินนำเทคโนโลยีใหม่
มาใช้ และมีลักษณะจะพัฒนาไปเป็นโครงสร้างพื้นฐานหรือมาตรฐานกลางที่ผู้ให้บริการทางการเงิน
จําเป็นต้องทดสอบร่วมกัน หรือมีกฎหมายหรือหลักเกณฑ์การกำกับดูแลที่เกี่ยวข้องให้เข้าทดสอบ
ใน Regulatory Sandbox ก่อนให้บริการในวงกว้าง สถาบันการเงินจะต้องเข้าทดสอบใน Regulatory
Sandbox อย่างไรก็ดี ในกรณีที่นำเทคโนโลยีใหม่มาใช้ แต่ไม่เข้าข่ายที่จะต้องเข้าทดสอบใน Regulatory
Sandbox สถาบันการเงินอาจจัดให้มีการทดสอบใน Own Sandbox ได้
