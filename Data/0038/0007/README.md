5.3 หลักเกณฑ์การรู้จักลูกค้า
สถาบันการเงินสามารถทำการรู้จักลูกค้าเพื่อเปิดบัญชีเงินฝาก ทั้งแบบพบเห็นลูกค้า
ต่อหน้าและแบบไม่พบเห็นลูกค้าต่อหน้า โดยต้องถือปฏิบัติตามหลักเกณฑ์ดังนี้
5.3.1 การแสดงตนของลูกค้า (Identification)
สถาบันการเงินต้องได้รับข้อมูลและเอกสารหลักฐานการแสดงตนที่บ่งชี้ถึง
ตัวลูกค้าตามประเภทของลูกค้าโดยปฏิบัติตามหลักเกณฑ์ของกฎหมายว่าด้วยการป้องกันและ
ปราบปรามการฟอกเงิน ซึ่งข้อมูลและเอกสารหลักฐานการแสดงตนดังกล่าวให้หมายรวมถึงข้อมูลและ
เอกสารอิเล็กทรอนิกส์ตามกฎหมายว่าด้วยธุรกรรมทางอิเล็กทรอนิกส์ด้วย
5.3.2 การพิสูจน์ตัวตนลูกค้า (Verification)
สถาบันการเงินต้องนําข้อมูลและเอกสารหลักฐานการแสดงตนของลูกค้าตาม
ข้อ 5.3.1 มาตรวจสอบความถูกต้อง ความแท้จริง และความเป็นปัจจุบัน รวมถึงต้องพิสูจน์ว่าเป็นลูกค้า
รายนั้นจริง โดยปราศจากความประมาทเลินเล่อ และสถาบันการเงินต้องจัดให้มีกระบวนการปฏิบัติงาน
ภายในที่รัดกุม และกระบวนการดังกล่าวต้องได้รับการทบทวนให้เหมาะสม โดยให้สถาบันการเงิน
ถือปฏิบัติตามหลักเกณฑ์การพิสูจน์ตัวตนลูกค้า ดังนี้
(1) การพิสูจน์ตัวตนลูกค้าด้วยสถาบันการเงินเอง
(1.1) การพิสูจน์ตัวตนลูกค้าแบบพบเห็นลูกค้าต่อหน้า (Face-to-Face)
ในการพิสูจน์ตัวตนลูกค้าแบบพบเห็นลูกค้าต่อหน้า (Face-toFace) สถาบันการเงินจะเป็นผู้ดำเนินการตรวจสอบความถูกต้อง ความแท้จริง และความเป็นปัจจุบันของ
ข้อมูลและเอกสารหลักฐานการแสดงตนที่ได้รับจากการระบุตัวตนหรือการแสดงตนของลูกค้า รวมถึง
พิสูจน์ว่าเป็นลูกค้าหรือบุคคลที่ได้รับมอบอำนาจทอดสุดท้ายจากนิติบุคคล (หากมี) รายนั้นจริง
โดยข้อมูลที่ใช้พิสูจน์ตัวตนลูกค้าต้องได้จากแหล่งข้อมูลที่น่าเชื่อถือ เช่น กรณีการใช้บัตรประจำตัว
ประชาชนแบบอเนกประสงค์ (Smart Card) เป็นเอกสารหลักฐานการแสดงตน สถาบันการเงินต้อง
ตรวจสอบข้อมูลจากเครื่องอ่านบัตรประจำตัวประชาชนแบบอเนกประสงค์ (Smart Card Reader) และ
ตรวจสอบสถานะของบัตรประจำตัวประชาชนผ่านระบบการตรวจสอบทางอิเล็กทรอนิกส์ของ
หน่วยงานภาครัฐ นอกจากนี้ สถาบันการเงินอาจพิจารณานำเทคโนโลยีเปรียบเทียบข้อมูลชีวมิติของลูกค้า
(Biometric Comparison) มาเพิ่มประสิทธิภาพในการพิสูจน์ตัวตนลูกค้าได้
ทั้งนี้ กรณีที่สถาบันการเงินให้บริการเปิดบัญชีเงินฝากนอกสถานที่
ในการพิสูจน์ตัวตนลูกค้านิติบุคคลหรือลูกค้าธนบดีธนกิจที่มีเจ้าหน้าที่สัมพันธ์ (Relationship
Manager: RM) ดูแลหรือรู้จักลูกค้ารายนั้นเป็นการเฉพาะอยู่ก่อนแล้ว สถาบันการเงินสามารถใช้
เจ้าหน้าที่สัมพันธ์ดังกล่าวทดแทนการตรวจสอบข้อมูลจากเครื่องอ่านบัตรประจำตัวประชาชน
แบบอเนกประสงค์ได้ อย่างไรก็ดี สถาบันการเงินจะต้องกำหนดนโยบายและกระบวนการภายใน
