เรียน ผู้จัดการ
ในช่วงที่ผ่านมาธนาคารแห่งประเทศไทย (ธปท.) ได้รับข้อหารือจากสถาบันการเงิน (สง.)
เกี่ยวกับหลักเกณฑ์การบริหารจัดการเงินสํารองส่วนเกินตามที่กําหนดในข้อ 5.11 ของประกาศธนาคาร
แห่งประเทศไทย ที่ สนส. 23/2561 เรื่อง หลักเกณฑ์การจัดนและการกันเงินสํารองของสถาบันการเงิน
ดังนั้น เพื่อให้การปฏิบัติตามมาตรฐานการบัญชี เรื่อง เครื่องมือทางการเงิน (TFRS 9) ในช่วงแรกเป็นไป
อย่างราบรื่นและเป็นมาตรฐานเดียวกัน ธปท. ขอเรียน ดังนี้
กำหนด
1. แม้ TFRS 9 จะกำหนดให้ต้องกลับรายการเงินสำรองส่วนเกินทั้งหมดเมื่อเริ่มปฏิบัติตาม
มาตรฐานการบัญชีตั้งแต่วันที่ 1 มกราคม 2563 แต่ ธปท. พิจารณาแล้วเห็นว่า เพื่อไม่ให้ส่งผลกระทบต่อ
ปริมาณเงินสํารองในระบบ สง. และให้ สง. มีระยะเวลาหนึ่งในการปรับตัวในช่วงแรกของการปฏิบัติตาม
TFRS 9 จึงกำหนดให้ สง. สามารถทยอยลดเงินสำรองส่วนเกินดังกล่าวภายในระยะเวลา 5 ปี ได้ตามวิธีเส้นตรง
หรือวิธีอื่นตามแผนที่ สง. กำหนด ทั้งนี้ เพื่อความโปร่งใส สง. จะต้องเปิดเผยวิธีการทยอยลดเงินสำรองส่วนเกิน
ดังกล่าวไว้ในหมายเหตุประกอบงบการเงิน
2. แนวทางการบริหารจัดการเงินสำรองส่วนเกินด้วยวิธีเส้นตรงหรือวิธีอื่นตามแผนที่ สง
2.1 วิธีเส้นตรง ให้ สง, ทยอยลดเงินสำรองส่วนเกิน ณ วันแรกที่ปฏิบัติตาม TFRS 9
ด้วยวิธีเส้นตรงเป็นระยะเวลา 5 ปี
2.2 วิธีอื่นตามแผนที่ สง. กำหนดให้ สง. กำหนดแผนการทยอยลดเงินสำรอง
ส่วนเกิน ณ วันแรกที่ปฏิบัติตาม TFRS 9 ให้หมดภายใน 5 ปี ตามความเหมาะสม เพื่อให้สอดคล้องกับ
การดาเนินธุรกิจ ของ สง
2.3 ให้ สง. แจ้งแนวทางการบริหารจัดการเงินสํารองส่วนเกินและ/หรือแผนการลด
เงินสำรองดังกล่าว ต่อสายกำกับสถาบันการเงิน 1 ธนาคารแห่งประเทศไทย ล่วงหน้าอย่างน้อย 15 วัน
ก่อนการเริ่มปฏิบัติตาม TFRS 9 ในปี 2563 พร้อมให้เหตุผลสนับสนุน ทั้งนี้ หาก สง. มีความจำเป็นต้อง
เปลี่ยนแปลงแนวทางหรือแผนการทยอยลดเงินสำรองส่วนเกินที่เคยเสนอ ธปท. ไปแล้ว ควรมีเหตุผล
ความจําเป็น โดยให้ สง. จัดส่งแผนการทยอยลดเงินสำรองที่ปรับปรุงใหม่ต่อสายกำกับสถาบันการเงิน 1
ธนาคารแห่งประเทศไทย ล่วงหน้าอย่างน้อย 30 วัน ก่อนการปฏิบัติตามแผนนั้น อย่างไรก็ดี แผนการทยอยลด
เงินสำรองส่วนเกินที่ปรับปรุงใหม่จะต้องอยู่ภายในระยะเวลา 5 ปี นับแต่วันแรกที่ถือปฏิบัติตาม TFRS 9
2.4 หากเงินสํารองส่วนที่ต้องกันเพิ่มในแต่ละปีตาม TFRS 9 (ที่ได้จาก Model และ
รวม Management Overlay แล้ว) มีจํานวนสูงกว่าเงินสํารองส่วนเกินที่จะต้องทยอยลดในแต่ละปี
ด้วยวิธีเส้นตรงหรือตามแผนที่ สง. กำหนด ให้ สง. ตั้งผลต่างนั้นเป็นเงินสำรองเพิ่มขึ้น
