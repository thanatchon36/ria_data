(without recourse) ธนาคารพาณิชย์หรือบริษัทเงินทุนต้องทำหนังสือระบุให้ชัดเจนว่า ผู้ซื้อตั๋วเงิน
ต้องพิจารณาถึงความเสี่ยงของการลงทุนในตัวเงินนั้นเอง โดยธนาคารพาณิชย์หรือบริษัทเงินทุน
ผู้ขายหรือจัดการออกจะไม่รับผิดชอบในความเสียหายที่อาจเกิดขึ้น แล้วให้ผู้ซื้อลงลายมือชื่อรับรอง
ความเข้าใจ ข้อปฏิบัติที่กล่าวมีไว้สำหรับบุคคลที่ซื้อขายตั๋วเงินกับธนาคารพาณิชย์หรือบริษัท
เงินทุนนั้นเป็นครั้งแรก ส่วนในการขายหรือจัดการออกตั๋วเงินครั้งต่อ ๆ ไปกับผู้ซื้อรายเดิม
ธนาคารพาณิชย์หรือบริษัทเงินทุนเพียงแต่จัดทำข้อความเป็นลายลักษณ์อักษรประกอบตั๋วเงิน
ทุกฉบับให้ผู้ซื้อรับทราบ
ในกรณีที่ธนาคารพาณิชย์หรือบริษัทเงินทุนขายตั๋วเงินแบบผู้ซื้อมีสิทธิไล่เบี้ย
เอาจากธนาคารพาณิชย์หรือบริษัทเงินทุนผู้ขาย (with recourse) หรือรับรอง อาวัลตั๋วเงินนั้น ธนาคาร
พาณิชย์หรือบริษัทเงินทุนจะต้องนับการสลักหลังแบบ with recourse หรือการรับรอง อาวัล ที่กล่าว
เป็นภาระผูกพัน ซึ่งต้องนับรวมเข้าเป็นสินทรัพย์เสี่ยงในการคำนวณอัตราส่วนเงินกองทุนต่อสินทรัพย์
เสี่ยงทั้งสิ้นด้วย
5.8 ให้ธนาคารพาณิชย์หรือบริษัทเงินทุนที่ทำหน้าที่เป็นผู้รับฝากตั๋วเงิน
แยกหน่วยงานที่ดูแลและเก็บรักษาตราสารดังกล่าวออกจากหน่วยงานที่ทำการซื้อขายโดยเด็ดขาด
5.9 เพื่อป้องกันความเสียหายอันเนื่องมาจากการทุจริตหรือปลอมแปลงเอกสาร
ธนาคารพาณิชย์หรือบริษัทเงินทุนควรจัดให้ตัวเงินที่ซื้อขายมีการจัดอันดับความน่าเชื่อถือให้มาก
ที่สุด และควรเป็นผู้ยืนยันความถูกต้องและแท้จริงของตั๋วเงินที่จำหน่ายทุกฉบับ โดยกำหนดผู้มี
อำนาจลงลายมือชื่อรับรองไว้ให้ชัดเจน รวมทั้งมีตัวอย่างลายมือชื่อของผู้มีอำนาจลงนามแสดงให้
ผู้ซื้อตั๋วดูด้วย
5.10 ธนาคารพาณิชย์หรือบริษัทเงินทุนจะทำธุรกิจเป็นตัวกลางในตลาดรองเพื่อให้
ผู้ซื้อและผู้ขายทำการซื้อขายกันโดยตรงนั้นไม่ได้ กรณีเช่นนี้ ธนาคารพาณิชย์หรือบริษัทเงินทุน
จะต้องเป็นผู้รับซื้อตั๋วเงินนั้นไว้เองก่อนแล้วค่อยขายออกไปภายหลัง
5.11 ระเบียบปฏิบัติในการทำธุรกรรมเกี่ยวกับตัวเงิน
ธนาคารพาณิชย์หรือบริษัทเงินทุนต้องจัดทำระเบียบปฏิบัติในการทำธุรกรรม
เกี่ยวกับตัวเงิน โดยอย่างน้อยต้องมีแนวทางในการปฏิบัติ ดังนี้
(1) ต้องมีการกำหนดวงเงินสูงสุดในการกู้ยืมหรือลงทุนโดยการรับซื้อ ซื้อลด
และรับช่วงซื้อลดตัวเงิน หรือก่อภาระผูกพันไว้ล่วงหน้าเป็นวงเงินต่อรายบุคคลที่ต้องรับผิดตาม
ตั๋วเงินนั้น ไม่ว่าผู้ออกตั๋วเงินหรือผู้สั่งจ่าย ผู้จ่ายเงินตามตั๋วเงิน รวมทั้งผู้รับรอง ผู้รับอาวัล หรือ
