ประกาศธนาคารแห่งประเทศไทย
ที สนส. & / 2555
เรื่อง หลักเกณฑ์การออกตั๋วเงินของธนาคารพาณิชย์
1. เหตุผลในการออกประกาศ
ธนาคารแห่งประเทศไทยได้เคยอนุญาตให้ธนาคารพาณิชย์กู้ยืมเงินจากประชาชนโดย
การออกตั๋วแลกเงิน และกำหนดหลักเกณฑ์ วิธีการและเงื่อนไข รวมทั้งระบบการควบคุมภายใน ให้
ธนาคารพาณิชย์ถือปฏิบัติ โดยมิได้กำหนดจำนวนเงินขั้นต่ำของตั๋วแลกเงินแต่ละฉบับ เพื่อเป็นการ
เพิ่มช่องทางในการระดมเงินให้กับธนาคารพาณิชย์ โดยในช่วงแรกนั้นยังไม่มีระบบคุ้มครองเงินฝาก
ของประชาชนดังเช่นในปัจจุบัน ซึ่งในระยะเริ่มต้น ธนาคารพาณิชย์ก็จะระดมเงินจากประชาชนโดย
การออกตั๋วแลกเงินที่มีมูลค่าหน้าตัวอยู่ประมาณ 1 ล้านบาท ในระยะหลังธนาคารพาณิชย์ได้ออก
ตั๋วแลกเงินระดมเงินจากประชาชนรายย่อยโดยมีมูลค่าหน้าตัวที่ลดลงเรื่อย ๆ เช่น ลดลงมาถึง
10,000 บาทต่อฉบับ เสมือนหนึ่งเป็นผลิตภัณฑ์เงินฝาก แต่เมื่อตั๋วแลกเงินซึ่งประชาชนรายย่อย
ถือนี้ไม่ได้รับการคุ้มครองจากสถาบันคุ้มครองเงินฝาก หากเกิดปัญหากับธนาคารพาณิชย์ ประชาชน
รายย่อยผู้ถือตั๋วแลกเงินก็จะได้รับความเสียหายแตกต่างจากเงินฝากที่จะได้รับการชดเชยจากสถาบัน
คุ้มครองเงินฝาก ซึ่งอาจส่งผลกระทบต่อผลประโยชน์ของลูกค้าและประชาชน
เพื่อปกป้องประชาชนรายย่อย คณะกรรมการกํากับหลักทรัพย์และตลาดหลักทรัพย์
ซึ่งเป็นหน่วยงานที่กำกับดูแลการระดมเงินทุนจากประชาชนนอกเหนือจากการรับฝากเงินได้ออก
หลักเกณฑ์เพื่อคุ้มครองในการระดมเงินทุนจากประชาชนด้วยการกำหนดมูลค่าหน้าตั๋วเงินขั้นต่ำ
10 ล้านบาท อายุตั๋วเงินไม่เกิน 270 วัน และตั๋วเงินต้องไม่มีอนุพันธ์แฝง
จากเหตุผลข้างต้น ธนาคารแห่งประเทศไทยจึงได้ปรับปรุงประกาศฉบับนี้ เพื่อให้
การกํากับดูแลการออกตั๋วเงินของธนาคารพาณิชย์มีความสอดคล้องกับประกาศของคณะกรรมการ
กํากับหลักทรัพย์และตลาดหลักทรัพย์ว่าด้วยการกำหนดลักษณะของตั๋วเงินที่เป็นหลักทรัพย์และ
ว่าด้วยการขออนุญาตและอนุญาตให้เสนอขายตราสารหนี้ที่ออกใหม่ และประกาศของสำนักงาน
คณะกรรมการกำกับหลักทรัพย์และตลาดหลักทรัพย์อื่นที่เกี่ยวข้อง รวมทั้งปรับปรุงสาระบางส่วน
ของประกาศฉบับนี้ให้มีความชัดเจนและทันสมัยขึ้น ทั้งนี้ ประกาศฉบับนี้ไม่ครอบคลุมถึงธุรกรรม
การกู้ยืมเงินระหว่างสถาบันการเงินภายใต้กฎหมายว่าด้วยดอกเบี้ยเงินให้กู้ยืมของสถาบันการเงิน
และธนาคารอิสลามแห่งประเทศไทย (Interbank Loan) ที่ใช้ตั๋วเงินเป็นหลักฐานในการกู้ยืม
