(4) การเตรียมทางเลือกสำหรับกระบวนการทำงาน:
สถาบันการเงินควร
เตรียมมาตรการรองรับการเปลี่ยนลักษณะการใช้บริการของลูกค้า เช่น การใช้บริการทาง Internet
มากขึ้น เป็นต้น
(5) การควบคุมและปฏิบัติตามกฎเกณฑ์: สถาบันการเงินควรคำนึงถึง
กระบวนการทำงานและการควบคุมการปฏิบัติงานของธุรกรรมงานที่สำคัญที่อาจเปลี่ยนแปลงไป
เมื่อเกิดการระบาด เช่น การอนุญาตให้พนักงานทำงานจากที่บ้านหรือศูนย์ปฏิบัติงานสำรอง อาจทำ
หรือการไม่สามารถ
ให้การควบคุมภายในหรือการควบคุมการปฏิบัติงานมีข้อจำกัดบางประการได้
ปฏิบัติตามเกณฑ์ของทางการ เช่น การดำรงสินทรัพย์สภาพคล่อง การดำรงเงินกองทุน ฯลฯ
(6) ความพร้อมของเทคโนโลยี: ในกรณีการอนุญาตให้พนักงานทํางานจาก
ที่บ้านหรือศูนย์ปฏิบัติงานสำรอง สถาบันการเงินควรประสานงานกับผู้ให้บริการโทรคมนาคมเพื่อ
สามารถให้บริการในช่วงเกิดการระบาดได้อย่างมีประสิทธิภาพ
(7) การเรียงลําดับความสําคัญของทรัพยากร: สถาบันการเงินควรจัดลําดับ
ความสําคัญของบุคลากร สิ่งอำนวยความสะดวก และระบบงานต่าง ๆ ไว้ล่วงหน้า เพื่อให้มั่นใจได้
ว่าเมื่อเกิดการระบาดขึ้น สถาบันการเงินจะสามารถจัดสรรทรัพยากรดังกล่าวไปยังธุรกรรมงาน
ที่สำคัญได้อย่างเหมาะสม
(8) การเตรียมแผนบุคลากรทดแทน: เนื่องจากพนักงานอาจมีการลางาน
จํานวนมากในช่วงที่มีการระบาดของโรค ดังนั้น สถาบันการเงินควรจัดฝึกอบรมพนักงานให้
สามารถทํางานได้หลากหลายหน้าที่ และจัดทำคู่มือการปฏิบัติงานที่ครบถ้วนเพื่อให้พนักงาน
สามารถทํางานแทนกันได้ โดยเฉพาะในส่วนที่เป็นธุรกรรมงานที่สำคัญ
4.5 การติดต่อสื่อสารและการฝึกอบรม (Communications and Training)
สถาบันการเงินควรวางแผนการติดต่อสื่อสารกับผู้เกี่ยวข้องทั้งภายในและ
ภายนอกสถาบันการเงิน รวมทั้งฝึกอบรมและประชาสัมพันธ์แก่พนักงานและผู้เกี่ยวข้องอย่าง
สม่ำเสมอ
สำหรับกรณีการระบาดของโรคติดต่อร้ายแรง สถาบันการเงินควรกำหนด
ขั้นตอนและลำดับขั้นในการติดต่อสื่อสารที่ชัดเจน และให้ข้อมูลแก่พนักงานและลูกค้าในช่องทาง
ที่สะดวกรวดเร็ว เพื่อลดความตื่นตระหนกของพนักงานและลูกค้า เช่น การจัดเตรียมคําถามคำตอบ
เพื่อเผยแพร่ทาง Website ฯลฯ
