4.2 การวิเคราะห์และประเมินผลกระทบต่อการหยุดชะงักการดำเนินงานที่
y (Major Operational Disruptions)
สถาบันการเงินควรวิเคราะห์และประเมินผลกระทบทางธุรกิจต่อการ
หยุดชะงักของธุรกรรมงานที่สำคัญ เพื่อให้สามารถกำหนดลำดับความสำคัญของการดำเนินงาน
และทรัพยากรที่จะใช้ในการเรียกคืนการ าเนินงานได้อย่างมีประสิทธิภาพ
สำหรับกรณีการระบาดของโรคติดต่อร้ายแรง สถาบันการเงินควร:
(1) ประเมินความเสี่ยงที่อาจเกิดขึ้น (Risk Assessment) คือ ศึกษาแนวทางที่
องค์การอนามัยโลก (WHO) หรือกระทรวงสาธารณสุขประกาศ เพื่อนำมาประเมินความเสี่ยงที่อาจ
เกิดขึ้นในแต่ละระดับความรุนแรงของสถานการณ์การระบาด
(2) วิเคราะห์ผลกระทบทางธุรกิจ โดยประเมินผลกระทบทางการเงินและ
เตรียมการรองรับปัญหาที่อาจเกิดขึ้นให้สอดคล้องกับความรุนแรงของแต่ละสถานการณ์ เช่น
การผิดนัดชำระหนี้ การขาดสภาพคล่อง ความต้องการสินเชื่อที่เพิ่มขึ้น เป็นต้น โดยเฉพาะใน
ภาคธุรกิจที่อาจประสบปัญหามากกว่าภาคธุรกิจอื่น ๆ เช่น ภาคเกษตรกรรม ภาคการท่องเที่ยวและ
ภาคการให้บริการ เป็นต้น
(3) ระบุพร้อมจัดลำดับความสำคัญของธุรกรรมที่สำคัญที่ยังคงต้อง
ให้บริการเมื่อเกิดการระบาดของโรคติดต่อร้ายแรง เพื่อให้สถาบันการเงินเปิดให้บริการเท่าที่
จำเป็น โดยธุรกรรมงานที่สำคัญดังกล่าวควรมีความสอดคล้องกับธุรกรรมงานที่สำคัญที่สถาบัน
การเงินได้ระบุไว้ในแผนรองรับการดำเนินธุรกิจอย่างต่อเนื่องในภาพรวม
Objectives)
4.3 การกำหนดเป้าหมายสำหรับการเรียกคืนการดำเนินงาน (Recovery
สถาบันการเงินควรกําหนดระยะเวลาหยุดดำเนินงานที่ยอมรับได้และ
กลยุทธ์การเรียกคืนการดำเนินงานให้กลับสู่ภาวะปกติสำหรับแต่ละธุรกรรมงานที่เหมาะสม
สําหรับกรณีการระบาดของโรคติดต่อร้ายแรง สถาบันการเงินควรกำาหนด
กลยุทธ์การเรียกคืนการดำเนินงานที่เหมาะสม โดยคำนึงถึงแนวทางการป้องกันการระบาด
การลดขั้นตอนการทํางานที่ไม่จำเป็น การปรับลดจำนวนพนักงานที่ปฏิบัติหน้าที่ ณ สำนักงาน หรือ
ศูนย์ปฏิบัติงานสํารอง การอนุญาตให้พนักงานทํางานจากบ้าน เป็นต้น
