แนวปฏิบัติธนาคารแห่งประเทศไทย
เรื่อง การจัดทำแผนรองรับการดำเนินธุรกิจอย่างต่อเนื่อง
สําหรับกรณีการระบาดของโรคติดต่อร้ายแรง
1. เหตุผลในการออกแนวปฏิบัติ
ตามที่ธนาคารแห่งประเทศไทย (ธปท.) ได้ออกแนวปฏิบัติในการบริหารความ
ต่อเนื่องทางธุรกิจ (Business Continuity Management: BCM) และการจัดทำแผนรองรับการดำเนิน
ธุรกิจอย่างต่อเนื่อง (Business Continuity Plan: BCP) ของสถาบันการเงิน เพื่อให้คณะกรรมการ
และผู้บริหารระดับสูงของสถาบันการเงินใช้เป็นแนวทางในการกำหนดนโยบายการบริหารความ
ต่อเนื่องทางธุรกิจ ซึ่งรวมถึงการกำหนดนโยบาย มาตรฐาน และกระบวนการทำงานของทั้งองค์กร
เพื่อให้มั่นใจว่าในกรณีที่มีเหตุการณ์ที่ทำให้การปฏิบัติงานตามปกติต้องหยุดชะงัก ธุรกรรมงานที่
สำคัญ (Critical Business Functions) จะสามารถดำเนินการได้อย่างต่อเนื่องหรือกลับมาดำเนินการ
ในเวลาที่เหมาะสม โดย ธปท. กําหนดให้สถาบันการเงินจัดทํานโยบายการบริหารความต่อเนื่อง
ทางธุรกิจและแผนรองรับการดำเนินธุรกิจอย่างต่อเนื่องเป็นลายลักษณ์อักษรภายในสิ้นเดือน
มกราคม 2551 นน
นั้น
ๆ
เนื่องด้วย ธปท. ตระหนักว่าโรคไข้หวัดนกและโรคติดต่อร้ายแรงอื่น ๆ อาจเพิ่ม
ความรุนแรงและเกิดการระบาดสู่คนเป็นวงกว้างได้ จึงออกแนวปฏิบัติเรื่องการจัดทำแผนรองรับ
การดำเนินธุรกิจอย่างต่อเนื่องสำหรับกรณีการระบาดของโรคติดต่อร้ายแรง อันถือเป็นส่วนหนึ่ง
ของแนวปฏิบัติในการบริหารความต่อเนื่องทางธุรกิจ (Business Continuity Management: BCM)
และการจัดทำแผนรองรับการดำเนินธุรกิจอย่างต่อเนื่อง (Business Continuity Plan: BCP) ของ
สถาบันการเงินข้างต้น เพื่อให้คณะกรรมการและผู้บริหารระดับสูงใช้เป็นแนวทางในการจัดเตรียม
แผนรองรับการดำเนินธุรกิจอย่างต่อเนื่องสำหรับกรณีดังกล่าว และ ธปท. คาดหวังว่าสถาบัน
การเงินจะจัดเตรียมแผนฯ ดังกล่าวได้แล้วเสร็จภายในสิ้นเดือนมีนาคม 2552
ในการออกแนวปฏิบัติฉบับนี้สาระสำคัญไม่มีการเปลี่ยนแปลงจากเดิม
2. ขอบเขตการบังคับใช้
การเงินทุกแห่ง
แนวปฏิบัติฉบับนี้ใช้บังคับกับธนาคารพาณิชย์ตามกฎหมายว่าด้วยธุรกิจสถาบัน
