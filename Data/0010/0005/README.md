Planning)
4.4 การจัดทําแผนรองรับการดำเนินธุรกิจอย่างต่อเนื่อง (Business Continuity
สถาบันการเงินควรจัดให้มีการจัดทําแผนรองรับการ าเนินธุรกิจอย่าง
ต่อเนื่อง (Business Continuity Plan) ที่เป็นลายลักษณ์อักษรให้ครอบคลุมทุกธุรกรรมงานที่สำคัญ
ในองค์กร รวมถึงผู้ให้บริการหลักที่เกี่ยวข้องด้วย
สำหรับกรณีการระบาดของโรคติดต่อร้ายแรง สถาบันการเงินควร
(1) ศึกษาแนวทางของกระทรวงสาธารณสุข เช่น แนวทางการเตรียม
หรือแนวทางที่เกี่ยวกับ
ความพร้อมรองรับการระบาดใหญ่ของโรคไข้หวัดใหญ่สำหรับภาคธุรกิจ
โรคติดต่อร้ายแรงอื่น ๆ ที่อาจเกิดขึ้นในอนาคต เพื่อใช้ประกอบการจัดทําแผนฯ
(2) แผนรองรับการระบาดของโรคติดต่อร้ายแรง ควรสอดคล้องกับแผน
รองรับการดำเนินธุรกิจอย่างต่อเนื่องในภาพรวมที่สถาบันการเงินใช้อยู่ในปัจจุบัน และควรมี
แผนการดำเนินงานที่สอดคล้องกับระดับความรุนแรงของโรค
ในการจัดทำแผนรองรับการระบาดของโรคติดต่อร้ายแรง ควรคำนึงถึง
ประเด็นอย่างน้อย ดังนี้
(1) ธุรกรรมงานที่สำคัญที่ต้องเปิดบริการ : สถาบันการเงินควรกำหนด
ธุรกรรมงานที่สำคัญที่ยังคงต้องให้บริการเมื่อเกิดการระบาดขึ้น เช่น ธุรกรรมที่เกี่ยวข้องกับระบบ
การชำระเงินหรือตลาดการเงิน เป็นต้น
(2) สวัสดิภาพและสุขอนามัยของพนักงาน: สถาบันการเงินควรจัดให้มี
นโยบายด้านสุขอนามัยของพนักงาน เช่น การเตรียมการในเรื่องการดูแลรักษาความสะอาดของ
สถานที่ทำงาน เช่น ระบบระบายอากาศ การกำจัดน้ำเสีย การพ่นยาฆ่าเชื้อโรค การเตรียมอุปกรณ์
ป้องกันเชื้อโรคและทำความสะอาดสำหรับพนักงาน การจัดให้พนักงานฉีดวัคซีนป้องกันโรค
การกําหนดมาตรการสําหรับเดินทางไปยังพื้นที่เสี่ยงภัย การกำหนดมาตรฐานการรักษาความ
ปลอดภัยแก่พนักงานที่ต้องติดต่อกับบุคคลภายนอก เป็นต้น
(3) การเตรียมทางเลือกในการทำงานสำหรับพนักงาน: สถาบันการเงิน
ควรพิจารณาทางเลือกในการทำงานสำหรับพนักงาน โดยเฉพาะอย่างยิ่งสำหรับพนักงานหลักของ
สถาบันการเงิน เช่น การอนุญาตให้พนักงานทำงานจากที่บ้านหรือศูนย์ปฏิบัติงานสำรอง
