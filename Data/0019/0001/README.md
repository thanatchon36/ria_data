เรียน ผู้จัดการ
บริษัทที่ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินทุกแห่ง
ที่ ธปท. ฝนส. (23) ว. 1564 /2554 เรื่อง การซักซ้อมความเข้าใจมาตรการการให้
ความช่วยเหลือลูกหนี้ที่ได้รับผลกระทบจากอุทกภัย
ตามที่ ธนาคารแห่งประเทศไทย (ธปท.) ได้ออกหนังสือเวียน ที่ ฝนส. (23) ว. 86/2554
เรื่อง ขอความร่วมมือในการให้ความช่วยเหลือลูกหนี้ที่ได้รับผลกระทบจากอุทกภัย ลงวันที่ 6 ตุลาคม 2554
โดยขอให้พิจารณาผ่อนปรนเงื่อนไขการชำระหนี้ และปรับปรุงโครงสร้างหนี้ นั้น ต่อมาสถาบันการเงินได้มี
การหารือร่วมกันในการกำหนดมาตรการการให้ความช่วยเหลือลูกหนี้ดังกล่าว โดยมีแนวทางการดำเนินการ
ดังนี้ (1) ผ่อนผันการชำระเงินต้น และ/หรือ ดอกเบี้ย เป็นเวลาสูงสุด 6 หรือ 12 เดือน (2) ขยายระยะเวลา
การผ่อนชำระหนี้เดิมให้สอดคล้องตามความสามารถในการชำระหนี้ (3) ให้สินเชื่อเพิ่มเพื่อฟื้นฟูกิจการใน
อัตราดอกเบี้ยพิเศษนั้น
ธปท. เห็นว่า แนวทางการให้ความช่วยเหลือลูกหนี้ที่กล่าวข้างต้น เป็นแนวทางที่ช่วยฟื้นฟู
กิจการให้แก่ลูกหนี้เป็นอย่างดี แต่เพื่อให้เกิดความชัดเจนในทางปฏิบัติและเป็นไปในทิศทางเดียวกัน ธปท.
จึงขอซักซ้อมความเข้าใจ ดังนี้
1. หลักการในการทํากับดูแลสถาบันการเงิน
หากสถาบันการเงินมีการดำเนินการให้ความช่วยเหลือลูกหนี้ที่เป็นหนี้ปกติ หรือ กล่าวถึง
เป็นพิเศษที่ต้องเผชิญเหตุการณ์สุดวิสัยที่ไม่สามารถควบคุมได้ เช่น ภาวะอุทกภัยตั้งแต่เดือนกรกฎาคม 2554
ซึ่งมีผลทำให้การดำเนินธุรกิจปกติของลูกหนี้สะดุดลงชั่วคราว หรือทำให้ความสามารถในการชำระหนี้ของลูกหนี้
ลดลง โดยสถาบันการเงินมีการดำเนินการให้ความช่วยเหลือไม่ว่าจะเป็นการให้สินเชื่อใหม่เพื่อฟื้นฟูกิจการของ
ลูกหนี้ในอัตราดอกเบี้ยพิเศษ หรือการลดเงินต้น และ/หรือ ดอกเบี้ย หรือ Reschedule ซึ่งครอบคลุมถึงการ
ผ่อนผันการชำระเงินต้น และ/หรือ ดอกเบี้ย การขยายระยะเวลาการชำระหนี้ เป็นต้น ให้แก่ลูกหนี้ดังกล่าว
ให้ถือว่า
(1) สถาบันการเงินยังคงสถานะการจัดชั้นลูกหนี้เช่นเดิมที่เคยจัดขึ้นอยู่ก่อนการเกิดเหตุ
สุดวิสัย
(2) ให้ถือว่ามาตรการในการดำเนินการให้ความช่วยเหลือลูกหนี้ข้างต้นเป็นการปรับปรุง
โครงสร้างหนี้ทั่วไป ตามแนวนโยบายการปรับปรุงโครงสร้างหนี้ของ ธปท.
ที่มิใช่สถาบันการเงิน
2. การให้ความช่วยเหลือลูกหนี้ที่ได้รับผลกระทบจากอุทกภัยของสถาบันการเงิน
ผู้ประกอบธุรกิจบัตรเครดิตที่มิใช่สถาบันการเงิน และผู้ประกอบธุรกิจสินเชื่อส่วนบุคคลภายใต้การกำกับ
