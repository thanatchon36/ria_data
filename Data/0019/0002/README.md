เนื่องจาก ภาวะอุทกภัยมีความรุนแรงซึ่งมีผลกระทบต่อลูกหนี้เป็นวงกว้างทั้งที่อยู่ในพื้นที่ที่
ประสบภัยพิบัติกรณีฉุกเฉินตามเอกสารเผยแพร่ของกรมป้องกันและบรรเทาสาธารณะภัย กระทรวงมหาดไทย
และมีผลกระทบทางอ้อมกับลูกหนี้ที่อยู่นอกพื้นที่ดังกล่าว จึงเห็นควรให้มีการยกเลิกหนังสือเวียนที่ ฝนส. (23)
2. 86 /2554 เรื่อง ขอความร่วมมือในการให้ความช่วยเหลือลูกหนี้ที่ได้รับผลกระทบจากอุทกภัย ลงวันที่
6 ตุลาคม 2554 โดยให้มีการดาเนินการ ดังนี้
(1) ดูแลลูกหนี้ที่ได้รับผลกระทบจากอุทกภัย และสนับสนุนให้ความช่วยเหลือให้ลูกหนี้
สามารถดำเนินธุรกิจต่อไปได้ เช่น การพิจารณาผ่อนปรนเงื่อนไขการชำระหนี้ และปรับปรุงโครงสร้างหนี้ เป็นต้น
(2) สถาบันการเงิน และผู้ประกอบธุรกิจบัตรเครดิตที่มิใช่สถาบันการเงินสามารถพิจารณา
ปรับลดอัตราการผ่อนชำระหนี้บัตรเครดิตขั้นต่ำสำหรับลูกหนี้ที่ได้รับผลกระทบจากอุทกภัยไม่ว่าทางตรงหรือ
ทางอ้อม ให้ต่ำกว่าร้อยละ 10 ของยอดคงค้างได้ โดยให้ขึ้นอยู่กับการพิจารณาของสถาบันการเงิน และ
ผู้ประกอบธุรกิจบัตรเครดิตที่มิใช่สถาบันการเงินตามความเหมาะสมจนถึงวันที่ 30 มิถุนายน 2555
3. เงื่อนไขในการผ่อนปรนและการรายงาน
การพิจารณาให้ความช่วยเหลือแก่ลูกหนี้ที่ได้รับผลกระทบจากอุทกภัยไม่ว่าทางตรงหรือ
ส้
ทางอ้อม ตามข้อ 2. (1) และ ข้อ 2. (2) ขอให้ถือปฏิบัติตามเงื่อนไข ดังนี้
3.1 ต้องมีแนวนโยบายการให้ความช่วยเหลือและการพิจารณาลูกหนี้ที่ชัดเจน
3.2 ต้องสามารถพิสูจน์หรือเชื่อมโยงผลกระทบที่เกิดขึ้นกับลูกหนี้ดังกล่าวได้
3.3 ต้องรายงานยอดสินเชื่อคงค้างของลูกหนี้ที่ได้รับความช่วยเหลือของสถาบันการเงิน
ผู้ประกอบธุรกิจบัตรเครดิตที่มิใช่สถาบันการเงิน และผู้ประกอบธุรกิจสินเชื่อส่วนบุคคลภายใต้การกำกับที่มิใช่
สถาบันการเงิน ทุกประเภทสินเชื่อเป็นยอดรวมตามตารางแนบ 1 และสำหรับสถาบันการเงิน ให้รายงานข้อมูล
รายลูกหนี้ธุรกิจ ซึ่งหมายถึงเงินให้สินเชื่อแก่ลูกหนี้ Corporate และลูกหนี้ SMEs ตามนิยามของสถาบันการเงิน
แต่ละแห่ง ที่ได้รับความช่วยเหลือดังกล่าวของสถาบันการเงินตามตารางแนบ 2 เพิ่มเติม
จึงเรียนมาเพื่อโปรดทราบและถือปฏิบัติ
ขอแสดงความนับถือ
thaihe
(นายเกริก วณิกกุล)
รองผู้ว่าการ ด้านเสถียรภาพสถาบันการเงิน
ผู้ว่าการแทน
สิ่งที่ส่งมาด้วย ตารางแนบ 1 – 2
ฝ่ายนโยบายความเสี่ยง
โทรศัพท์ 0-2356-7339, 0-2283-5805, 0-2283-5837
หมายเหตุ
( ) ธนาคารจะจัดให้มีการประชุมชี้แจงในวันที่
(X) ไม่มีการจัดประชุมชี้แจง
