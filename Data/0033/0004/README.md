1. เหตุผลในการออกแนวนโยบาย
แต่เดิมมาธนาคารแห่งประเทศไทยได้มีการกำหนดวิธีการเบื้องต้นที่สถาบันการเงินพึงปฏิบัติ
ในการปรับโครงสร้างหนี้ โดยมีสาระสำคัญคือ การปรับปรุงโครงสร้างหนี้ของสถาบันการเงินนั้นมีเจตนารมณ์
เพื่อมุ่งเน้นการแก้ไขหนี้ ให้สถาบันการเงินมีโอกาสได้รับเงินคืนและหนี้นั้นยังคงสามารถก่อให้เกิดประโยชน์
สูงสุดทั้งต่อสถาบันการเงินและลูกหนี้เอง อย่างไรก็ดี การปรับปรุงดังกล่าวต้องไม่เป็นการกระทำเพื่อหลีกเลี่ยง
หลักเกณฑ์การกำกับดูแลของธนาคารแห่งประเทศไทย เช่น หลักเกณฑ์การจัดชั้นและการกันเงินสำรอง
โดยส่งเสริมให้สถาบันการเงินกำหนดนโยบาย วิธีการและขั้นตอนที่เกี่ยวข้องกับการปรับปรุงโครงสร้าง
หนี้ ตลอดจนวิเคราะห์ และจัดทำเอกสารหลักฐานประกอบอย่างเพียงพอที่สามารถสะท้อนความสามารถ
ในการชำระหนี้ของลูกหนี้ได้อย่างแท้จริง รวมถึงมีแนวทางการบันทึกบัญชีซึ่งสอดคล้องกับมาตรฐานการบัญชี
ที่กําหนดไว้ตามกฎหมายว่าด้วยวิชาชีพบัญชี
แนวนโยบายธนาคารแห่งประเทศไทย
เรื่อง การปรับปรุงโครงสร้างหนี้
เนื่องจากสภาวิชาชีพบัญชี ในพระบรมราชูปถัมภ์ได้ประกาศใช้มาตรฐานการรายงาน
ทางการเงิน ฉบับที่ 9 เรื่อง เครื่องมือทางการเงิน ซึ่งจะมีผลใช้บังคับกับการจัดทำงบการเงินที่เริ่มต้น
ในหรือหลังวันที่ 1 มกราคม 2563 เป็นต้นไป เพื่อให้มาตรฐานการรายงานทางการเงินของไทยมี
ความสอดคล้องกับมาตรฐานการรายงานทางการเงินระหว่างประเทศ ซึ่งจะส่งผลกระทบต่อวิธีการจัดชั้น
การกันเงินสำรอง และการตัดออกจากบัญชี ดังนั้น ธนาคารแห่งประเทศไทยจึงเห็นควรปรับปรุง
แนวนโยบายธนาคารแห่งประเทศไทยว่าด้วยการปรับปรุงโครงสร้างหนี้ เพื่อให้สอดคล้องกับมาตรฐาน
การรายงานทางการเงินฉบับดังกล่าว โดยปรับปรุงคำนิยามของการปรับปรุงโครงสร้างหนี้และแนวทาง
การบันทึกบัญชี
2. แนวนโยบายที่ยกเลิก
3 สิงหาคม 2551
ทุกแห่ง
4. เนื้อหา
แนวนโยบายธนาคารแห่งประเทศไทย เรื่อง แนวนโยบายการปรับปรุงโครงสร้างหนี้ ลงวันที่
3. ขอบเขตการบังคับใช้
แนวนโยบายฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน
4.1 คำจำกัดความ
“การปรับปรุงโครงสร้างหนี้” หมายความว่า การที่สถาบันการเงินซึ่งเป็นเจ้าหนี้
ผ่อนปรนหรือเปลี่ยนแปลงเงื่อนไขการชำระหนี้ให้ลูกหนี้ เนื่องจากลูกหนี้ประสบปัญหาทางการเงิน
