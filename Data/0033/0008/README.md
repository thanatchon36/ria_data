(2.1) กำหนดให้มีการจัดทำรายงานความคืบหน้าเสนอผู้บริหาร โดย
รายงานนี้จะต้องแสดงถึงพัฒนาการล่าสุด แผนการปฏิบัติงานที่ทำอยู่ในปัจจุบัน และแนวโน้มที่จะได้รับ
ชำระหนี้คืนในที่สุด
(2.2) กำหนดให้ลูกหนี้จัดส่งข้อมูลแสดงฐานะและผลการดำเนินงาน
รวมทั้งกำหนดให้ลูกหนี้ต้องรายงานผลการปฏิบัติตามเงื่อนไขทางการเงินต่าง ๆ เช่น การห้ามจ่ายเงินปันผล
การลดทุน การเพิ่มทุน
(2.3) กำหนดวิธีการแก้ไขปัญหาลูกหนี้ที่ไม่สามารถจ่ายชำระหนี้ตาม
สัญญาหรือไม่ปฏิบัติตามเงื่อนไขในการปรับปรุงโครงสร้างหนี้
4.2.4 วิธีปฏิบัติทางบัญชีเกี่ยวกับการปรับปรุงโครงสร้างหนี้
(1) สถาบันการเงินจะต้องมีวิธีปฏิบัติทางบัญชีในส่วนที่เกี่ยวกับการปรับปรุง
โครงสร้างหนี้ตามที่กำหนดในมาตรฐานการบัญชีที่เกี่ยวข้อง
ทั้งนี้ สถาบันการเงินไม่สามารถบันทึกสินทรัพย์ที่ได้รับโอนมาเพื่อชำระหนี้
ด้วยจำนวนที่สูงกว่าราคาตามบัญชีของหนี้รวมดอกเบี้ยค้างรับที่สถาบันการเงินมีสิทธิได้รับตามกฎหมาย
(2) เมื่อได้มีการปรับปรุงโครงสร้างหนี้แล้ว ให้สถาบันการเงินจัดชั้นและกัน
เงินสำรองสำหรับลูกหนี้รายนั้น ๆ ตามประกาศธนาคารแห่งประเทศไทยว่าด้วยหลักเกณฑ์การจัดชั้นและ
การกันเงินสำรองของสถาบันการเงิน
(3) สถาบันการเงินจะต้องประเมินคุณภาพหนี้ของลูกหนี้อย่างน้อยปีละครั้ง
หลังการปรับปรุงโครงสร้างหนี้ และหากสถาบันการเงินพบว่า มีปัจจัยที่อาจทำให้ลูกหนี้มีความเสี่ยง
ด้านเครดิตเพิ่มขึ้นอย่างมีนัยสำคัญหรือมีการด้อยค่าด้านเครดิต ให้สถาบันการเงินประเมินมูลค่าตามบัญชี
ของลูกหนี้ใหม่ หรือกันเงินสำรอง หรือตัดออกจากบัญชี ตามที่กำหนดในมาตรฐานการบัญชีที่เกี่ยวข้อง
อย่างไรก็ตาม การปรับปรุงนี้ต้องไม่ทำให้ราคาตามบัญชีที่บันทึกไว้เดิม
หรือเงินลงทุนในลูกหนี้ (จำนวนที่สถาบันการเงินจ่ายเพื่อให้ได้ลูกหนี้มาครอง กรณีที่มีการปรับปรุง
โครงสร้างหนี้ลูกหนี้ที่ซื้อมา) เพิ่มสูงขึ้น
4.2.5 การสั่งการของผู้ตรวจการสถาบันการเงิน
ในกรณีที่ผู้ตรวจการสถาบันการเงินเห็นว่า การปรับปรุงโครงสร้างหนี้สำหรับ
ลูกหนี้รายใด อาจมีเจตนาเพื่อชะลอปัญหาการจัดชั้นสินทรัพย์และการกันเงินสำรอง หรือหลีกเลี่ยงหลักเกณฑ์
การกำกับดูแลอื่นของธนาคารแห่งประเทศไทย รวมทั้งมิได้มีการจัดทำเอกสารและการวิเคราะห์ฐานะ
และความสามารถในการชำระหนี้อย่างถูกต้อง หรือเป็นที่เล็งเห็นได้โดยชัดเจนว่าลูกหนี้จะไม่สามารถ
ปฏิบัติตามสัญญาการปรับปรุงโครงสร้างหนี้ได้ หรือมีการดำเนินการใด ๆ ที่ไม่ได้เป็นไปตามหลักเกณฑ์
ที่ธนาคารแห่งประเทศไทยกำหนด ผู้ตรวจการสถาบันการเงินอาจพิจารณาสั่งการให้สถาบันการเงินเปลี่ยน
สถานะการจัดชั้นของลูกหนี้รายนั้น และกันเงินสำรองเพิ่มเติมได้
4.2.6 การจัดทำและการจัดเก็บเอกสารหลักฐาน
ให้สถาบันการเงินจัดทำและจัดเก็บเอกสารหลักฐานที่นำมาใช้ประกอบ
การพิจารณา วิเคราะห์ ปรับปรุงโครงสร้างหนี้ ตลอดจนติดตามผลหลังการปรับปรุงโครงสร้างหนี้
ฝนสว90-คส224 0-2561103
