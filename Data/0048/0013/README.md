2.3
ผู้ประกอบธุรกิจต้องดำเนินการให้บุคคลที่สามหรือระบบการดูแลทรัพย์สินตามข้อ 2.2
มีการเก็บรักษาเงิน ทรัพย์สิน หรือหลักประกันของผู้ใช้บริการแยกตามแต่ละธุรกรรมการให้สินเชื่อระหว่าง
ผู้ให้กู้และผู้กู้แต่ละราย และต้องจัดให้มีการแยกเงิน ทรัพย์สิน หรือหลักประกันดังกล่าวออกจากทรัพย์สิน
ของผู้เก็บรักษาทรัพย์สินด้วย
ทั้งนี้ ในกรณีที่ผู้ประกอบธุรกิจมีการเปลี่ยนแปลงระบบการดูแลทรัพย์สินตามข้อ 2.2.2
อย่างมีนัยสำคัญ ผู้ประกอบธุรกิจต้องขอความเห็นชอบการเปลี่ยนแปลงจากธนาคารแห่งประเทศไทยตามที่
กําหนดในคู่มือประชาชนล่วงหน้าอย่างน้อย 60 วันทําการก่อนการเปลี่ยนแปลงดังกล่าว โดยธนาคารแห่งประเทศไทย
จะพิจารณาให้แล้วเสร็จภายใน 30 วันทําการนับจากวันที่ธนาคารแห่งประเทศไทยได้รับคําขอความเห็นชอบ
และเอกสารประกอบการพิจารณาครบถ้วนถูกต้อง ทั้งนี้ หากล่วงเลยเวลาดังกล่าวและธนาคารแห่งประเทศไทย
ยังไม่ได้แจ้งผลการพิจารณาให้ผู้ประกอบธุรกิจดำเนินการเปลี่ยนแปลงนั้นได้
นอกจากนี้ ผู้ประกอบธุรกิจต้องจัดให้มีรายงานประเมินผลและการตรวจสอบการปฏิบัติงาน
การเก็บรักษาเงิน ทรัพย์สิน หรือหลักประกัน เพื่อแสดงให้เห็นว่ามีการปฏิบัติงานได้อย่างถูกต้องตรงตามเงื่อนไข
ทีทําหนด และจัดเก็บรายงานประเมินผลและการตรวจสอบดังกล่าวไว้ เพื่อให้ธนาคารแห่งประเทศไทยตรวจสอบได้
