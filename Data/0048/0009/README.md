5.4.8 การหยุดให้บริการเป็นการชั่วคราว
(1) กรณีหยุดให้บริการชั่วคราวที่ได้วางแผนไว้ล่วงหน้า ผู้ประกอบธุรกิจ
ต้องแจ้งธนาคารแห่งประเทศไทยตามที่กำหนดในคู่มือประชาชน และผู้ใช้บริการทราบก่อนหยุดให้บริการ
ไม่น้อยกว่า 15 วัน เช่น การปิดปรับปรุงระบบงาน
(2) กรณีหยุดให้บริการชั่วคราวอันเนื่องมาจากเหตุจําเป็น หรือกรณีเกิด
เหตุการณ์ผิดปกติที่ส่งผลกระทบต่อการให้บริการในวงกว้าง (major incident) เช่น ระบบงานขัดข้อง หรือ
กรณีที่พบเหตุการณ์ที่เกี่ยวข้องกับการฉ้อโกงหรือทุจริต หรือสงสัยว่าระบบหรือเครือข่ายอิเล็กทรอนิกส์
ถูกเจาะข้อมูลผู้ประกอบธุรกิจต้องแจ้งเหตุดังกล่าวพร้อมแนวทางการแก้ไขในเบื้องต้นให้ธนาคารแห่งประเทศไทย
ทราบทันที โดยต้องไม่เกิน 24 ชั่วโมงนับจากทราบเหตุหรือควรจะได้ทราบเหตุ พร้อมทั้งแจ้งสาเหตุ
และการแก้ไขปัญหาเพิ่มเติมภายหลัง และแจ้งผู้ใช้บริการทราบทันทีที่หยุดให้บริการชั่วคราว
5.4.9 การเลิกประกอบธุรกิจ
ให้ผู้ประกอบธุรกิจที่ประสงค์จะเลิกประกอบธุรกิจ ยื่นหนังสือขอเลิก
การประกอบธุรกิจล่วงหน้าไม่น้อยกว่า 90 วันทำการก่อนการเลิกการประกอบธุรกิจ พร้อมทั้งยืนแผนงาน
ในการเลิกการประกอบธุรกิจ กระบวนการในการดูแลผู้ใช้บริการทั้งผู้กู้และผู้ให้กู้ กระบวนการบริหารจัดการ
สินเชื่อที่ยังคงค้างชำระหรือคืนให้กับผู้ให้กู้ไม่ครบตามสัญญา กระบวนการจัดการสินทรัพย์หรือหลักประกันต่าง ๆ
ตลอดจนกระบวนการหรือข้อมูลอื่น ๆ ที่สำคัญมายังธนาคารแห่งประเทศไทยตามที่กำหนดในคู่มือประชาชน
5.5 การรายงานข้อมูลต่อธนาคารแห่งประเทศไทย
ผู้ประกอบธุรกิจมีหน้าที่จัดทํารายงานผลประกอบการ และรายงานเรื่องร้องเรียน
ดังต่อไปนี้ โดยจัดส่งมายังธนาคารแห่งประเทศไทยตามที่กำหนดในคู่มือประชาชน รวมถึงจัดทำและ
จัดส่งรายงานและข้อมูลอื่นเพิ่มเติมเป็นรายกรณีตามที่ธนาคารแห่งประเทศไทยร้องขอ
(1) งบการเงินประจําปีที่ผ่านการตรวจสอบของผู้สอบบัญชีรับอนุญาตและลงนาม
รับรองความถูกต้องโดยกรรมการผู้มีอำนาจกระทำการแทนของผู้ประกอบธุรกิจมายังธนาคารแห่งประเทศไทย
ภายใน 180 วันนับจากวันสิ้นงวดบัญชี
(2) รายงานเกี่ยวกับการให้บริการเป็นประจำทุกเดือน เช่น รายงานข้อมูลผู้ให้กู้
ข้อมูลผู้กู้ และผลการดำเนินงาน ตามแบบรายงานที่กำหนดมายังธนาคารแห่งประเทศไทยภายใน 30 วัน
นับจากวันสิ้นเดือน
(3) รายงานข้อมูลและสถิติเรื่องร้องเรียนของผู้ใช้บริการ และเหตุการณ์ที่สำคัญ
เช่น เหตุการณ์ผิดปกติที่เกิดขึ้นจากการให้บริการ การฉ้อโกงหรือทุจริต การหยุดให้บริการของระบบ
หรือเครือข่ายอิเล็กทรอนิกส์ ทั้งนี้ ให้รายงานเป็นประจำทุกเดือน มายังธนาคารแห่งประเทศไทยภายใน
30 วันนับจากวันสิ้นเดือน
5.6 การขออนุญาตธนาคารแห่งประเทศไทย
ธนาคารแห่งประเทศไทยอาจพิจารณาผ่อนผันเป็นรายกรณีในกรณีที่ผู้ประกอบธุรกิจ
ไม่สามารถปฏิบัติตามหลักเกณฑ์หรือเงื่อนไขที่กำหนดในประกาศฉบับนี้ โดยผู้ประกอบธุรกิจต้องขออนุญาต
