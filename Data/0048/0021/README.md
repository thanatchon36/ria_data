ตัดสินใจใช้บริการหรือตัดสินใจขอหรือให้สินเชื่อ โดยการโฆษณาประชาสัมพันธ์หรือการส่งเสริมการขาย
อย่างน้อยต้องเป็นไปตามหลักเกณฑ์ ดังนี้
3.1
มีความชัดเจนและถูกต้องในสาระสำคัญของธุรกรรมสินเชื่อระหว่างบุคคลกับบุคคล
ไม่มีลักษณะเป็นเท็จ ให้ข้อมูลเกินความจริง บิดเบือน ปิดบัง หรือทำให้เกิดความเข้าใจผิด เช่น อัตราผลตอบแทน
จากการให้สินเชื่อ ต้นทุนการกู้ยืม และภาระค่าธรรมเนียมที่เกี่ยวข้อง
3.2 ไม่ใช้ถ้อยคําในลักษณะที่เร่งรัดให้เกิดการตัดสินใจใช้บริการหรือ ในการขอหรือให้สินเชื่อ
และไม่ใช้วิธีการที่อาจทำให้ผู้ให้กู้ไม่ได้พิจารณาข้อมูลประกอบการให้สินเชื่อหรือไม่ได้ตัดสินใจในการให้สินเชื่อ
ด้วยตนเอง เช่น มีการให้ผลตอบแทนเพิ่มแก่ผู้ให้กู้ที่สามารถชักชวนผู้ให้กู้รายใหม่ (member get member)
หรือมีลักษณะคล้ายแชร์ลูกโซ่
3.3 ไม่มีลักษณะชี้นำหรือรับประกันผลตอบแทนจากการให้สินเชื่อ
3.4 มีคําเตือนเกี่ยวกับความเสี่ยงในการขอหรือให้สินเชื่ออย่างชัดเจนและเหมาะสม
โดยเฉพาะการเตือนให้ผู้กู้ต้องคำนึงถึงการก่อหนี้ที่ไม่เกินความสามารถในการชำระหนี้ และคำเตือนเกี่ยวกับ
ความเสี่ยงของผู้ให้กู้ที่อาจไม่ได้รับเงินและผลตอบแทนตามสัญญา รวมทั้งความเสี่ยงจากการไม่มีตลาดรองรับ
ชื้อสินเชื่อก่อนครบกําหนดสัญญา
3.5 มีการแจ้งช่องทางและวิธีการในการติดต่อสอบถามข้อมูลเพิ่มเติมเกี่ยวกับการใช้บริการ
หรือการขอหรือให้สินเชื่อ
3.6 ในกรณีที่มีการใช้หรืออ้างอิงข้อมูลจากแหล่งข้อมูลอื่น ควรมีการระบุแหล่งที่มาของ
ข้อมูลไว้อย่างชัดเจน โดยควรเป็นแหล่งข้อมูลที่มีความน่าเชื่อถือ
4. การปฏิบัติเมื่อมีข้อร้องเรียน
ผู้ประกอบธุรกิจต้องดำเนินการตรวจสอบเมื่อมีข้อร้องเรียนเกี่ยวกับธุรกรรมสินเชื่อระหว่างบุคคล
กับบุคคล และแจ้งความคืบหน้าของผลการตรวจสอบ รวมทั้งชี้แจงขั้นตอนการดำเนินการต่อไปให้ผู้ร้องเรียนทราบ
ภายใน 7 วันนับจากวันที่ได้รับแจ้งการร้องเรียน รวมทั้งให้ดำเนินการแก้ไขข้อร้องเรียนนั้นให้แล้วเสร็จ และแจ้ง
ให้ผู้ร้องเรียนทราบโดยเร็ว
