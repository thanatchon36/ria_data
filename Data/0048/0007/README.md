นอกจากนี้ วงเงินสินเชื่อสูงสุดที่ผู้ให้กู้แต่ละรายสามารถให้ได้ ดังนี้
(2.1) ผู้ให้กู้ซึ่งเป็นผู้ลงทุนสถาบัน กิจการเงินร่วมลงทุน นิติบุคคลร่วม
ลงทุน หรือผู้ลงทุนที่มีลักษณะเฉพาะ ตามประกาศคณะกรรมการกำกับตลาดทุนว่าด้วยข้อกำหนดเกี่ยวกับ
การเสนอขายหลักทรัพย์ผ่านระบบคราวด์ฟันดิง สามารถให้สินเชื่อได้โดยไม่จํากัดจํานวน
(2.2) ผู้ให้กู้อื่นนอกจากที่กำหนดในข้อ (2.1) ต้องมีมูลค่าการให้สินเชื่อ
ผ่านผู้ประกอบธุรกิจทุกรายรวมกันไม่เกิน 500,000 บาท ในรอบ 12 เดือน (ไม่นับรวมเงินต้นที่ผู้ให้กู้
ได้รับชำระคืนแล้ว) โดยผู้ประกอบธุรกิจควรส่งเสริมให้ผู้ให้กู้กระจายความเสี่ยงในการให้สินเชื่อ ทั้งนี้
ผู้ประกอบธุรกิจต้องตรวจสอบคุณสมบัติดังกล่าวตามสมควร เช่น การจัดให้ผู้ให้กู้เป็นผู้รับรองข้อมูล
การให้สินเชื่อของตนเอง (self-declaration)
อนึ่ง ก่อนการให้สินเชื่อผู้ประกอบธุรกิจต้องแนะนำประเภทสินเชื่อ
ตามระดับความเสี่ยงที่ยอมรับได้ของผู้ให้กู้ และให้ข้อมูลที่เพียงพอต่อการพิจารณาตัดสินใจให้สินเชื่อ
แต่ละประเภทด้วย ทั้งนี้ การประเมินความเหมาะสมของผู้ให้กู้จะต้องดำเนินการก่อนวันที่ให้กู้ไม่เกิน 2 ปี
5.4.2 การเรียกเก็บดอกเบี้ย ค่าบริการ ค่าธรรมเนียม และค่าใช้จ่ายอื่น
(1) อัตราดอกเบี้ยหรือผลตอบแทนจากการให้สินเชื่อในสัญญาการให้สินเชื่อ
ระหว่างผู้ให้และผู้กู้ ต้องไม่เกินอัตราตามที่ประมวลกฎหมายแพ่งและพาณิชย์กำหนด
(2) อัตราค่าบริการ ค่าธรรมเนียม และค่าใช้จ่ายอื่น ๆ ที่จะเรียกเก็บนั้น
ๆ
ผู้ประกอบธุรกิจต้องเรียกเก็บโดยคำนึงถึงความเป็นธรรม พอสมควรแก่เหตุ และไม่เอารัดเอาเปรียบผู้ใช้บริการ
5.4.3 การบริหารจัดการและระบบงาน
ผู้ประกอบธุรกิจต้องมีการบริหารจัดการกระบวนการและระบบงานที่เกี่ยวข้องกับ
การให้บริการ เช่น การรู้จักผู้ใช้บริการ (know your customer : KYC) การประเมินความน่าเชื่อถือของผู้กู้
(creditworthiness) ตามที่กำหนดในเอกสารแนบ 1
ในกรณีที่ผู้ประกอบธุรกิจใช้บริการจากผู้ให้บริการภายนอก (Outsourcing)
เพื่อลดต้นทุนการดำเนินงานและเพิ่มความคล่องตัวในการประกอบธุรกิจให้มีประสิทธิภาพยิ่งขึ้น
ให้ถือปฏิบัติตามเอกสารแนบ 2
นอกจากนี้ หากผู้ประกอบธุรกิจประสงค์จะเปลี่ยนแปลงการให้บริการ
หรือระบบงานอย่างมีนัยสำคัญที่อาจส่งผลกระทบต่อการให้บริการ ผู้ประกอบธุรกิจต้องแจ้งให้
ธนาคารแห่งประเทศไทยทราบล่วงหน้าไม่น้อยกว่า 30 วัน ก่อนจําเนินการด้วย
5.4.4 การบริหารจัดการความเสี่ยง
(1) มีการบริหารจัดการความเสี่ยงอย่างเหมาะสม โดยเฉพาะความเสี่ยง
ด้านเทคโนโลยีสารสนเทศ และความเสี่ยงจากภัยคุกคามทางไซเบอร์ (Cyber risk) ตามแนวทางการบริหาร
จัดการความเสี่ยงด้านเทคโนโลยีสารสนเทศที่เป็นมาตรฐานสากลหรือมาตรฐานที่ยอมรับโดยทั่วไป เช่น
มีการรักษาความปลอดภัยของข้อมูลที่อยู่ในระหว่างการรับส่ง การประมวลผล และการจัดเก็บ เพื่อป้องกัน
การเข้าถึงหรือการแก้ไขเปลี่ยนแปลงโดยผู้ที่ไม่มีสิทธิหรือไม่ได้รับอนุญาต มีกระบวนการในการทำลายข้อมูล
