(2) มีการทบทวน ปรับปรุงพัฒนาระบบงานและกระบวนการให้บริการอย่าง
สมาเสมอ ให้เหมาะสมต่อสภาพการณ์ที่เปลี่ยนแปลงไป เพื่อลดความเสี่ยงในการปฏิบัติงานและปิดจุดอ่อน
ของระบบงาน
(3) มีการบริหารความต่อเนื่องทางธุรกิจ (business continuity management :
BCM) และแผนรองรับการดำเนินธุรกิจอย่างต่อเนื่อง (business continuity plan : BCP) เพื่อรองรับ
เหตุการณ์ในภาวะไม่ปกติ รวมทั้งมีระบบงานสำรองที่สามารถปฏิบัติงานทดแทนได้เมื่อเกิดเหตุฉุกเฉิน
และต้องมีการทดสอบและทบทวนแผนรองรับการดำเนินธุรกิจอย่างต่อเนื่องและระบบงานสำรองอย่างน้อย
ปีละ 1 ครั้ง เพื่อให้มั่นใจว่ามีความพร้อมและสามารถปฏิบัติได้จริง
5.4.5 การดูแลผู้ใช้บริการ
(1) ผู้ประกอบธุรกิจฟังให้บริการแก่ผู้ใช้บริการโดยยึดหลักธรรมาภิบาลที่ดี
รวมทั้งตระหนักถึงสิทธิของผู้ใช้บริการอย่างน้อย 4 ประการ คือ (1) สิทธิที่จะได้รับข้อมูลที่ถูกต้อง ครบถ้วน
และเพียงพอเพื่อประกอบการพิจารณาตัดสินใจ (2) สิทธิที่จะเลือกใช้บริการทางการเงินได้ตามความต้องการ
(3) สิทธิที่จะร้องเรียนเมื่อผู้ใช้บริการประสบปัญหา ซึ่งผู้ประกอบธุรกิจควรจัดให้มีช่องทางการรับเรื่องร้องเรียน
และมาตรการดำาเนินการเพื่อบรรเทาความเสียหายหรือแก้ไขเรื่องร้องเรียนดังกล่าว และ (4) สิทธิที่จะ
ได้รับการพิจารณาชดเชยที่พอสมควรแก่เหตุสำหรับความเสียหายที่เกิดขึ้น
(2) ผู้ประกอบธุรกิจต้องเปิดเผยข้อมูลที่ถูกต้อง เพียงพอ ชัดเจน เป็นปัจจุบัน
และเป็นประโยชน์ต่อผู้ใช้บริการตามที่กำหนดในเอกสารแนบ 3 ผ่านระบบหรือเครือข่ายอิเล็กทรอนิกส์
และมีระบบเก็บข้อมูลย้อนหลังเพื่อการตรวจสอบ โดยเฉพาะเมื่อมีประเด็นข้อร้องเรียน พร้อมทั้งให้
ธนาคารแห่งประเทศไทยสามารถตรวจสอบได้เมื่อร้องขอ ตลอดจนทำสัญญาอย่างเป็นธรรม เก็บรักษา
ข้อมูลความลับของผู้ใช้บริการ โฆษณาและส่งเสริมการขายโดยมีเนื้อหาและวิธีการนำเสนอที่เหมาะสม
รวมถึงมีแนวทางดำาเนินการเมื่อมีข้อร้องเรียน ตามที่กําหนดในเอกสารแนบ 4
5.4.6 การจัดทำ จัดเก็บ และจัดส่งข้อมูลอิเล็กทรอนิกส์
ผู้ประกอบธุรกิจสามารถจัดทำ จัดเก็บ และจัดส่งข้อมูลต่าง ๆ ตามหลักเกณฑ์
ฉบับนี้ ตลอดจนเปิดเผยข้อมูลต่าง ๆ แก่ผู้ใช้บริการเป็นการทั่วไป หรือเปลี่ยนแปลงการแจ้งข้อมูลต่าง ๆ
แก่ผู้ใช้บริการ ในรูปแบบอิเล็กทรอนิกส์ได้ โดยให้นำหลักเกณฑ์ตามประกาศธนาคารแห่งประเทศไทย
ว่าด้วยการจัดทำ จัดเก็บ และจัดส่งข้อมูลอิเล็กทรอนิกส์ของสถาบันการเงินมาใช้โดยอนุโลม
5.4.7 การย้ายสถานที่ตั้ง
ให้ผู้ประกอบธุรกิจที่ประสงค์จะย้ายสถานที่ตั้งสำนักงานใหญ่หรือสถานที่ติดต่อ
แจ้งธนาคารแห่งประเทศไทยตามที่กำหนดในคู่มือประชาชนล่วงหน้าไม่น้อยกว่า 15 วันก่อนวันดำเนินการย้าย
สถานที่ตั้งดังกล่าว หากไม่ได้รับการทักท้วงจากธนาคารแห่งประเทศไทย ให้ถือว่าธนาคารแห่งประเทศไทย
อนุญาตให้ผู้ประกอบธุรกิจย้ายสถานที่ตั้งสำนักงานใหญ่หรือสถานที่ติดต่อได้
ทั้งนี้ ให้ผู้ประกอบธุรกิจประกาศกำหนดการย้ายสถานที่ตั้งสำนักงานใหญ่
หรือสถานที่ติดต่อล่วงหน้าไม่น้อยกว่า 15 วัน โดยอย่างน้อยต้องเปิดเผยไว้ในระบบหรือเครือข่ายอิเล็กทรอนิกส์
ของผู้ประกอบธุรกิจ และในช่วงเวลาดำเนินการย้ายสถานที่ตั้งดังกล่าว ผู้ประกอบธุรกิจต้องกำหนดแนวทาง
จําเนินการเพื่ออ่านวยความสะดวกให้ผู้ใช้บริการตามความเหมาะสม
