หุ้นส่วนผู้จัดการ ผู้มีอำนาจในการจัดการของบริษัทแม่ของผู้ประกอบธุรกิจต้องมีคุณสมบัติและ
ไม่มีลักษณะต้องห้ามเกี่ยวกับธรรมาภิบาลตามที่กระทรวงการคลัง และธนาคารแห่งประเทศไทยกําหนด
5.3 คุณสมบัติผู้ประกอบธุรกิจและการยื่นคำขออนุญาตประกอบธุรกิจ
5.3.1 คุณสมบัติและลักษณะต้องห้าม
ผู้ประกอบธุรกิจ ผู้ถือหุ้นรายใหญ่ กรรมการ ผู้มีอำนาจในการจัดการ
ของผู้ประกอบธุรกิจ รวมถึงกรรมการ หุ้นส่วนผู้จัดการ ผู้มีอำนาจในการจัดการของบริษัทแม่ของ
ผู้ประกอบธุรกิจ จะต้องมีคุณสมบัติและไม่มีลักษณะต้องห้าม ตามประกาศกระทรวงการคลัง เรื่อง
กิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง ธุรกิจระบบหรือ
เครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคล)
5.3.2 การยื่นคำขออนุญาต
ผู้ที่ประสงค์จะประกอบธุรกิจให้หารือมายังธนาคารแห่งประเทศไทยเป็นรายกรณี
ก่อนการยื่นคำขออนุญาต และต้องเข้าร่วมทดสอบใน Regulatory Sandbox กับธนาคารแห่งประเทศไทย
จนประสบความสําเร็จและพร้อมให้บริการในวงกว้างก่อน จึงจะสามารถยื่นคำขออนุญาตเป็นผู้ประกอบ
ธุรกิจผ่านธนาคารแห่งประเทศไทยได้ และหากในระยะต่อไปธนาคารแห่งประเทศไทยกำหนดมาตรฐาน
ที่เกี่ยวข้องกับการกำกับดูแลความเสี่ยงในการประกอบธุรกิจดังกล่าวและการดูแลผู้ใช้บริการแล้ว
ธนาคารแห่งประเทศไทยอาจกำหนดให้ผู้ประสงค์จะประกอบธุรกิจปฏิบัติตามมาตรฐานดังกล่าวโดยไม่ต้อง
เข้าทดสอบใน Regulatory Sandbox ก็ได้
การยื่นขออนุญาตเป็นผู้ประกอบธุรกิจต่อรัฐมนตรีว่าการกระทรวงการคลัง
ให้ยื่นผ่านธนาคารแห่งประเทศไทย ตามแบบยื่นคำขออนุญาตประกอบธุรกิจและจัดส่งตามช่องทางที่
ธนาคารแห่งประเทศไทยกำหนดในคู่มือประชาชน และผู้ประกอบธุรกิจต้องเริ่มประกอบธุรกิจให้บริการ
ระบบหรือเครือข่ายอิเล็กทรอนิกส์ภายใน 1 ปี นับแต่วันที่ได้รับอนุญาตจากรัฐมนตรีว่าการกระทรวงการคลัง
โดยใบอนุญาตมีอายุ 5 ปีนับแต่วันที่ได้รับอนุญาต
5.3.3 การต่ออายุการอนุญาต
การต่ออายุการอนุญาตให้ผู้ประกอบธุรกิจยื่นคำขออนุญาตผ่านธนาคารแห่ง
ประเทศไทยตามที่กำหนดในคู่มือประชาชนล่วงหน้าไม่น้อยกว่า 90 วันทำการก่อนวันครบรอบกำหนด
5.4 หลักเกณฑ์การประกอบธุรกิจ
การอนุญาต
ผู้ประกอบธุรกิจสามารถประกอบธุรกิจได้เฉพาะการเป็นช่องทางหรือตัวกลาง
ที่ก่อให้เกิดการทำสัญญาการให้สินเชื่อระหว่างผู้ให้และผู้กู้ผ่านระบบหรือเครือข่ายอิเล็กทรอนิกส์เท่านั้น
โดยสกุลเงินในการให้สินเชื่อต้องเป็นสกุลเงินบาท ในกรณีผู้ประกอบธุรกิจต้องการประกอบธุรกิจอื่นเพิ่มเติม
การให้บริการทางการเงิน (Regulatory Sandbox)
