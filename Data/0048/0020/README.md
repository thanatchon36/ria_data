เอกสารแนบ 4
การบริหารจัดการด้านการให้บริการแก่ผู้ใช้บริการอย่างเป็นธรรม (Market conduct) เพิ่มเติม
ผู้ประกอบธุรกิจจึงให้บริการแก่ผู้ใช้บริการอย่างเป็นธรรมและเหมาะสมเพื่อประโยชน์ในการ
คุ้มครองผู้ใช้บริการ โดยให้ถือปฏิบัติตามหลักเกณฑ์การบริหารจัดการด้านการให้บริการแก่ผู้ใช้บริการอย่าง
เป็นธรรม (Market conduct) เพิ่มเติมนอกเหนือจากการเปิดเผยข้อมูลที่กำหนดในเอกสารแนบ 3 อย่างน้อย
ดังนี้
1. การทำสัญญา
1.1 สัญญาการใช้บริการระบบหรือเครือข่ายอิเล็กทรอนิกส์
ผู้ประกอบธุรกิจต้องจัดให้มีการทำสัญญาการใช้บริการระบบหรือเครือข่ายอิเล็กทรอนิกส์
ระหว่างผู้ประกอบธุรกิจกับผู้ใช้บริการ โดยสัญญาดังกล่าวต้องมีผลบังคับใช้ตามกฎหมาย และเป็นสัญญาที่มี
ความเป็นธรรม โดยอย่างน้อยต้องระบุชื่อผู้ประกอบธุรกิจ ชื่อผู้ใช้บริการ ขอบเขตและเงื่อนไขในการใช้บริการ
และค่าธรรมเนียมหรือค่าบริการ (ถ้ามี)
1.2 สัญญาการให้สินเชื่อระหว่างบุคคลกับบุคคลผ่านระบบหรือเครือข่ายอิเล็กทรอนิกส์
ผู้ประกอบธุรกิจต้องจัดให้มีการทำสัญญาการให้สินเชื่อระหว่างบุคคลกับบุคคลโดย
สัญญาดังกล่าวต้องมีผลบังคับใช้ตามกฎหมาย และเป็นสัญญาที่มีความเป็นธรรม โดยอย่างน้อยต้องระบุ
ชื่อผู้ให้และผู้กู้ ที่อยู่ของผู้ให้และผู้กู้ ประเภทสินเชื่อ จำนวนเงินให้สินเชื่อ ภาระผูกพัน ระยะเวลาการให้
สินเชื่อ อัตราดอกเบี้ย และเงื่อนไขต่าง ๆ ให้ทั้งผู้ให้และผู้กู้ทราบอย่างชัดเจน โดยผู้ประกอบธุรกิจต้องส่งมอบ
สัญญาการให้สินเชื่อดังกล่าวให้แก่ผู้ให้กู้และผู้กู้ โดยอาจเปิดเผยชื่อและที่อยู่ของผู้กู้เมื่อผู้ให้กู้มีการร้องขอ
2. การเก็บรักษาข้อมูลของผู้ใช้บริการ
ผู้ประกอบธุรกิจต้องรักษาความลับของผู้ใช้บริการ โดยไม่นำข้อมูลส่วนบุคคลหรือข้อมูลที่
สามารถระบุตัวตนของผู้ใช้บริการ ซึ่งผู้ประกอบธุรกิจล่วงรู้หรือได้มาจากการประกอบธุรกิจ ไปใช้ในทางการค้า
หรือเพื่อวัตถุประสงค์อื่นนอกเหนือจากการให้บริการระบบหรือเครือข่ายอิเล็กทรอนิกส์ เว้นแต่กรณีดังต่อไปนี้
โดยให้ถือปฏิบัติตามกฎหมายที่เกี่ยวข้อง
2.1 การเปิดเผยโดยได้รับคำยินยอมเป็นหนังสือจากผู้ให้กู้หรือผู้กู้ แล้วแต่กรณี
2.2 การเปิดเผยตามหน้าที่หรือเพื่อประโยชน์แก่การสอบสวนหรือการพิจารณาคดี
2.3 การเปิดเผยแก่ผู้สอบบัญชีของผู้ประกอบธุรกิจนั้น
2.4 การจัดส่งข้อมูลเครดิตตามกฎหมายว่าด้วยการประกอบธุรกิจข้อมูลเครดิต
2.5 การเปิดเผยเพื่อประโยชน์ในการปฏิบัติตามกฎหมาย
3. การโฆษณาและการส่งเสริมการขาย
