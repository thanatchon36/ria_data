1.7 มีกระบวนการแจ้งผู้ให้กู้รับทราบล่วงหน้าก่อนการให้สินเชื่อ เพื่อให้ผู้ให้กู้ทราบถึง
เงื่อนไขและความเสี่ยงที่อาจเกิดขึ้น กรณีดังต่อไปนี้
1.7.1 กรณีที่มีเงื่อนไขให้สามารถปิดรับคําสั่งการให้สินเชื่อก่อนกําหนด โดยสามารถ
ให้สินเชื่อแก่ผู้กู้เมื่อครบวงเงินสินเชื่อที่ต้องการ (fully subscribed)
1.7.2 กรณีที่มีเงื่อนไขการปิดรับคำสั่งการให้สินเชื่อโดยไม่ครบวงเงินสินเชื่อ (partially
subscribed) ซึ่งสามารถให้สินเชื่อในจํานวนนั้น ๆ ได้
1.8 มีกระบวนการ และกำหนดระยะเวลามาตรฐานในการจัดการกับเรื่องร้องเรียนของ
ผู้ใช้บริการอย่างเพียงพอและมีประสิทธิภาพ รวมถึงช่องทางการติดต่อสอบถามข้อมูลและแจ้งเรื่องร้องเรียน
ทั้งนี้ ผู้ประกอบธุรกิจต้องมีแนวทางในการชดเชยความเสียหายให้กับผู้ใช้บริการ
บ
ตามความเหมาะสม
2. การเก็บรักษาเงิน ทรัพย์สิน และหลักประกัน การรับหรือส่งมอบเงินตามสัญญาการให้
สินเชื่อระหว่างผู้ให้กู้และผู้กู้
2.1 ผู้ประกอบธุรกิจต้องไม่รับหรือเก็บรักษาเงิน ทรัพย์สิน หรือหลักประกันของผู้ใช้บริการ
อันเนื่องมาจากธุรกรรมสินเชื่อระหว่างบุคคลกับบุคคล เว้นแต่เงินหรือทรัพย์สินที่เป็นค่าบริการ ค่าธรรมเนียม
หรือค่าใช้จ่ายอื่นตามข้อ 5.4.2 (2) ของประกาศฉบับนี้
2.2 ผู้ประกอบธุรกิจต้องจัดให้มีการเก็บรักษาเงิน ทรัพย์สิน หรือหลักประกันของผู้ใช้บริการ
โดยจัดให้มี
2.2.1 บุคคลที่สามที่มีกระบวนการและระบบการเก็บรักษาเงิน ทรัพย์สิน หรือ
หลักประกันของผู้ใช้บริการ เป็นผู้รับและเก็บรักษาเงิน ทรัพย์สิน หรือหลักประกันของผู้ใช้บริการให้มี
ความมั่นคงปลอดภัยและเป็นไปตามวัตถุประสงค์ในการให้บริการของผู้ประกอบธุรกิจ โดยบุคคลที่สามดังกล่าว
จะต้องเป็นผู้ให้บริการรับฝากทรัพย์สิน (custodians) ที่ได้รับความเห็นชอบจากสํานักงานคณะกรรมการ
กํากับหลักทรัพย์และตลาดหลักทรัพย์ หรือเป็นสถาบันการเงินที่ให้บริการรับฝากเงินที่มีเงื่อนไขการเบิกถอนเงิน
จากบัญชีตามคำสั่งลูกค้า (escrow account) ซึ่งอยู่ภายใต้การกำกับดูแลของธนาคารแห่งประเทศไทย
หรือผู้ที่มีระบบการดูแลทรัพย์สินเพื่อการรับและเก็บรักษาเงิน ทรัพย์สิน หลักประกัน โดยการดำเนินการดังกล่าว
อยู่ภายใต้การกำกับดูแลของหน่วยงานกำกับดูแลหลัก หรือ
2.2.2 ระบบการดูแลทรัพย์สินที่นําเทคโนโลยีมาใช้เพื่อการรับและเก็บรักษาเงิน
ทรัพย์สิน หรือหลักประกันของผู้ใช้บริการให้มีความมั่นคงปลอดภัยและเป็นไปตามวัตถุประสงค์ในการให้บริการ
ของผู้ประกอบธุรกิจ โดยระบบดังกล่าวจะต้องมีการรักษาความปลอดภัยของข้อมูลสารสนเทศที่สำคัญ
(confidentiality) ความถูกต้องเชื่อถือได้ของข้อมูลและระบบสารสนเทศ (integrity) และความพร้อมใช้งาน
ของระบบสารสนเทศที่ใช้บริการ (availability) และได้รับความเห็นชอบการใช้ระบบดังกล่าวจากธนาคารแห่ง
ประเทศไทย โดยให้ผู้ประกอบธุรกิจยื่นคำขอความเห็นชอบตามแนวทางที่กำหนดในคู่มือประชาชน
