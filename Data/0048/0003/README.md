เรื่อง การกำาหนดหลักเกณฑ์ วิธีการ และเงื่อนไขในการประกอบธุรกิจ
ระบบหรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคล
(peer to peer lending platform)
ประกาศธนาคารแห่งประเทศไทย
ที่ สนส. 14 /2563
1. เหตุผลในการออกประกาศ
ธนาคารแห่งประเทศไทยตระหนักถึงประโยชน์ของการระดมทุนหรือการกู้ยืมผ่านระบบหรือ
เครือข่ายอิเล็กทรอนิกส์ (peer to peer lending platform) เพื่อตอบสนองความต้องการของผู้ใช้บริการ
ในการเข้าถึงแหล่งเงินทุนหรือสินเชื่อ
โดยเฉพาะกลุ่มผู้ประกอบการวิสาหกิจขนาดกลางและขนาดย่อม
(SMEs) และรายย่อย รวมถึงความต้องการแสวงหาแหล่งลงทุนใหม่ ๆ ที่ให้ผลตอบแทนสูงขึ้นของผู้ลงทุน
ๆ
ขณะเดียวกันธนาคารแห่งประเทศไทยเล็งเห็นถึงความจำเป็นในการกำกับดูแลผู้ให้บริการ
ตัวกลางดังกล่าว ให้มีระบบงานที่มั่นคง มีเสถียรภาพ และให้ความสำคัญกับการคุ้มครองผู้ใช้บริการ ดังนั้น
โดยอาศัยอำานาจประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศของ
คณะปฏิวัติ ฉบับที่ 58 (เรื่อง ธุรกิจระบบหรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคล
กับบุคคล) ธนาคารแห่งประเทศไทยจึงได้ออกหลักเกณฑ์เพื่อกำกับดูแลการประกอบธุรกิจ peer to peer
lending platform โดยกำหนดหลักเกณฑ์ วิธีการ และเงื่อนไขในการประกอบธุรกิจ ให้ผู้ประกอบธุรกิจ
สามารถประกอบธุรกิจได้เฉพาะการเป็นช่องทางหรือตัวกลางในการให้สินเชื่อผ่านระบบหรือเครือข่าย
อิเล็กทรอนิกส์ นอกจากนี้ ในระยะเริ่มต้นเพื่อให้มั่นใจในรูปแบบการให้บริการ การบริหารจัดการความเสี่ยง
และกระบวนการคุ้มครองผู้ใช้บริการของผู้ประกอบธุรกิจ ธนาคารแห่งประเทศไทยจึงกำหนดให้ผู้ที่
ประสงค์จะประกอบธุรกิจต้องเข้าร่วมทดสอบและพัฒนานวัตกรรมที่นำเทคโนโลยีใหม่มาสนับสนุนการ
ให้บริการทางการเงิน (Regulatory Sandbox) ก่อนยื่นขออนุญาต
การปรับปรุงประกาศธนาคารแห่งประเทศไทยในครั้งนี้ เพื่อกำหนดคุณสมบัติและลักษณะ
ต้องห้ามของผู้ประกอบธุรกิจ ผู้ถือหุ้นรายใหญ่ กรรมการผู้มีอำนาจในการจัดการของผู้ประกอบธุรกิจ
และกรรมการ หุ้นส่วนผู้จัดการ ผู้มีอำนาจในการจัดการของบริษัทแม่ของผู้ประกอบธุรกิจ เพื่อส่งเสริม
ให้ผู้ประกอบธุรกิจมีหลักธรรมาภิบาลที่ดี (Good Corporate Governance)
2. อำนาจตามกฎหมาย
อาศัยอำนาจตามความใน ข้อ 4 ข้อ 7 ข้อ 8 ข้อ 9 ข้อ 10 ข้อ 16 และข้อ 20 แห่งประกาศ
กระทรวงการคลังว่าด้วยกิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58
(เรื่อง ธุรกิจระบบหรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคล)
ธนาคารแห่งประเทศไทยออกข้อกำหนดเกี่ยวกับหลักเกณฑ์ วิธีการ และเงื่อนไขในการประกอบธุรกิจระบบ
หรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคล ให้ผู้ประกอบธุรกิจปฏิบัติ
ตามที่กําหนดในประกาศฉบับนี้
