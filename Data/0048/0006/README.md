เช่น ธุรกิจให้บริการติดตามทวงถามหนี้ ให้ยื่นคำขออนุญาตมายังธนาคารแห่งประเทศไทยตามที่กำหนด
ในคู่มือประชาชนเป็นรายกรณี
5.4.1 คุณสมบัติของผู้ใช้บริการ ประเภทและวงเงินสินเชื่อ
(1) คุณสมบัติของผู้กู้ ประเภทและวงเงินสินเชื่อ
ผู้กู้ต้องเป็นบุคคลธรรมดาที่มีความสามารถในการชำระหนี้ และไม่เป็น
กรรมการผู้มีอำนาจในการจัดการ หรือผู้ถือหุ้นรายใหญ่ของผู้ประกอบธุรกิจนั้นหรือผู้ที่เกี่ยวข้องกับ
บุคคลดังกล่าว
โดยมีประเภทสินเชื่อและวงเงินสินเชื่อสูงสุดที่ผู้กู้แต่ละรายสามารถได้รับ ดังนี้
(1.1) สินเชื่อที่มิได้มีวัตถุประสงค์เพื่อนำไปใช้ประกอบอาชีพ ให้พิจารณา
วงเงินสินเชื่อ การนับจำนวนวงเงิน และรายได้หรือฐานะทางการเงินเพื่อกำหนดวงเงินสินเชื่อ โดย
นำแนวทางการพิจารณาตามหลักเกณฑ์ธนาคารแห่งประเทศไทยที่เกี่ยวข้องกับการประกอบธุรกิจ
สินเชื่อส่วนบุคคลภายใต้การกำกับมาถือปฏิบัติโดยอนุโลม
(1.2) สินเชื่อเพื่อนำไปใช้ประกอบอาชีพหรือโครงการธุรกิจ ทั้งที่มี
หลักประกันและไม่มีหลักประกัน และสินเชื่ออื่นที่มีประกันหรือหลักประกัน เช่น สินเชื่อแพ็กเตอริง
สามารถให้วงเงินสินเชื่อแก่ผู้กู้ได้ไม่เกิน 50 ล้านบาท และในกรณีที่มีสินทรัพย์เป็นประกันหรือหลักประกัน
ให้พิจารณาอัตราส่วนการให้สินเชื่อต่อสินทรัพย์หรือหลักประกัน (Loan to value) ที่เหมาะสม โดย
วงเงินที่ได้รับอนุมัติต้องเป็นไปตามความสามารถในการชำระหนี้ของผู้กู้
กรณีที่ผู้นำสินเชื่อไปใช้ประกอบอาชีพหรือโครงการธุรกิจที่ได้รับ
อนุมัติวงเงินกู้บางส่วนจากแหล่งเงินกู้อื่นอยู่แล้วในปัจจุบัน และต้องการวงเงินกู้เพิ่มเติมในส่วนที่ขาด หรือ
ต้องการวงเงินกู้เพิ่มเพื่อขยายธุรกิจ สามารถขอกู้ผ่านผู้ประกอบธุรกิจระบบหรือเครือข่ายอิเล็กทรอนิกส์
เพิ่มได้ โดยผู้กู้ต้องเปิดเผยวงเงินและมูลค่าสินเชื่อทั้งหมดของโครงการที่ได้รับอยู่ก่อนแล้ว
ม
ทั้งนี้ ผู้ประกอบธุรกิจต้องตรวจสอบคุณสมบัติ ประเภทและวงเงินสินเชื่อ
ดังกล่าวตามสมควร เช่น การจัดให้ผู้รับรองตนเอง (self-declaration) ว่าผู้กู้ไม่ได้รับสินเชื่อประเภท
เดียวกันหรือโครงการเดียวกันอยู่ก่อนแล้วเกินกว่าที่กำหนด หรืออ้างอิงข้อมูลเครดิตจากบริษัทข้อมูลเครดิต
(2) คุณสมบัติของผู้ให้กู้ และวงเงินให้สินเชื่อ
ผู้ให้กู้ต้องเป็นผู้ที่มีความรู้ความเข้าใจในเรื่องการให้สินเชื่อและความเสี่ยง
ของการให้สินเชื่อผ่านระบบหรือเครือข่ายอิเล็กทรอนิกส์โดยต้องผ่านการประเมินความเหมาะสมของผู้ให้กู้
(client suitability assessment) ก่อนการให้สินเชื่อ ทั้งนี้ ผู้ให้กู้ต้องไม่ใช่ผู้ให้บริการระบบคราวด์ฟันดึง
ตามประกาศคณะกรรมการกำกับตลาดทุนว่าด้วยข้อกำหนดเกี่ยวกับการเสนอขายหลักทรัพย์ผ่านระบบ
หรือผู้ประกอบธุรกิจระบบหรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคล
คราวด์ฟันดิง
กับบุคคล
ทั้งนี้ ในกรณีผู้ให้กู้เป็นกรรมการ หรือผู้มีอำนาจในการจัดการของ
ผู้ประกอบธุรกิจนั้น หรือผู้ที่เกี่ยวข้องกับบุคคลดังกล่าว สามารถให้กู้ได้ไม่เกินร้อยละ 10 ของมูลค่า
สินเชื่อรวมในแต่ละสัญญา
