2.2 ต้องจัดให้มีระบบดูแลเรื่องร้องเรียนและแก้ไขปัญหาแก่ผู้ใช้บริการอย่างเพียงพอ
เหมาะสม โดยต้องมีการบันทึกและติดตามข้อมูลข้อร้องเรียนจากผู้ใช้บริการ ซึ่งรวมถึงข้อร้องเรียนเกี่ยวกับ
การดูแลข้อมูลส่วนบุคคลของผู้ใช้บริการ ทั้งนี้ ผู้ประกอบธุรกิจต้องกำหนดแนวทางที่เหมาะสมในการแก้ไข
ปัญหาดังกล่าว และรายงานข้อมูลต่อผู้มีอำนาจในการจัดการของผู้ประกอบธุรกิจให้รับทราบเป็นระยะ
2.3 ต้องไม่ทำให้คุณภาพของบริการที่ผู้ใช้บริการได้รับด้อยลงหรือผลักภาระค่าใช้จ่าย
ทั่วไปที่เกิดขึ้นเป็นประจำอยู่แล้วของผู้ประกอบธุรกิจไปให้แก่ผู้ใช้บริการ ตลอดจนการใช้บริการดังกล่าว
ต้องไม่เป็นอุปสรรคต่อการปฏิบัติตามกฎหมาย ระเบียบ และข้อบังคับของทางการ
2.4 ต้องเปิดเผยข้อมูลที่อาจมีผลกระทบต่อผู้ใช้บริการให้ทราบล่วงหน้าจากการมอบหมาย
ให้ผู้ให้บริการภายนอกดำเนินการแทนผู้ประกอบธุรกิจ
2.5 ในกรณีการสิ้นสุดหรือยกเลิกสัญญาว่าจ้างผู้ให้บริการภายนอกไม่ว่าด้วยสาเหตุใด
ผู้ประกอบธุรกิจต้องดำเนินการเพื่อให้แน่ใจว่าข้อมูลของผู้ใช้บริการได้ถูกทำลายหรือได้นำข้อมูลทั้งหมด
ของผู้ใช้บริการกลับมาจากผู้ให้บริการภายนอกแล้ว
2.6 ต้องดูแลข้อมูลของผู้ใช้บริการหรือข้อมูลของผู้ประกอบธุรกิจ ให้เป็นไปตามที่กำหนด
ในกฎหมายว่าด้วยกิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง ธุรกิจ
ระบบหรือเครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคล) หรือประกาศที่ได้ออก
เพื่อการดำเนินการตามกฎหมาย
2.7 พิจารณากำหนดบทลงโทษที่ชัดเจนและเหมาะสม กรณีที่ผู้ให้บริการภายนอกไม่ปฏิบัติ
ตามข้อกำหนดในข้อ 2.1 – 2.6
3. การบริหารความต่อเนื่องทางธุรกิจของผู้ให้บริการภายนอก
ผู้ประกอบธุรกิจต้องกำหนดให้ผู้ให้บริการภายนอกจัดทำแผนรองรับการดำเนินธุรกิจ
อย่างต่อเนื่อง (Business continuity plan) โดยเฉพาะสำหรับกรณีที่เกิดการหยุดชะงักของงานสำคัญ
หรืองานที่มีผลกระทบต่อผู้ใช้บริการในวงกว้าง พร้อมทั้งจัดสรรทรัพยากรรองรับการดำเนินงานอย่างเพียงพอ
ทั้งนี้ ผู้ประกอบธุรกิจต้องจัดให้มีการทดสอบแผนรองรับการดำเนินธุรกิจอย่างต่อเนื่อง
ร่วมกับผู้ให้บริการภายนอกเพื่อให้สามารถให้บริการงานสำคัญอย่างสม่ำเสมอ และต้องมีการบันทึกผล
การทดสอบไว้เป็นเอกสารเพื่อให้ธนาคารแห่งประเทศไทยสามารถตรวจสอบได้
4. การบริหารความเสี่ยงของผู้ให้บริการภายนอก
ผู้ประกอบธุรกิจต้องกำหนดแนวทางการบริหารความเสี่ยงที่เกิดจากการใช้บริการจาก
ผู้ให้บริการภายนอกอย่างชัดเจนและเป็นลายลักษณ์อักษร ให้เหมาะสมกับความสำคัญของงานที่ใช้บริการ
จากผู้ให้บริการภายนอก รวมทั้งสื่อสารให้บุคคลที่เกี่ยวข้องเข้าใจและปฏิบัติตามแนวทางดังกล่าวอย่างเคร่งครัด
และต้องจัดให้มีหรือดำเนินการให้ผู้ให้บริการภายนอกจัดทำคู่มือการปฏิบัติงานและเอกสารที่เกี่ยวข้อง
รวมทั้งมีการปรับปรุงให้ทันสมัยอยู่เสมอ
