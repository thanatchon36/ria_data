การบริหารจัดการและระบบงาน
1. กระบวนการและระบบงาน
ผู้ประกอบธุรกิจต้องมีระบบการให้บริการที่เหมาะสม ปลอดภัย และเพียงพอเพื่อให้สามารถ
ประกอบธุรกิจได้อย่างมีประสิทธิภาพ และเป็นไปตามกรอบกฎหมายที่เกี่ยวข้อง โดยผู้ประกอบธุรกิจต้อง
ปฏิบัติตามมาตรฐานขั้นต่ำในเรื่องดังต่อไปนี้
1.1 มีระบบงานที่มั่นคงปลอดภัย น่าเชื่อถือ และสามารถให้บริการได้อย่างต่อเนื่อง
อย่างน้อยได้แก่ การรับคำขอสินเชื่อ การรับคำสั่งการให้สินเชื่อ การให้บริการทำสัญญาการให้สินเชื่อ
การติดตามการรับและจ่ายเงินของผู้ให้และผู้กู้ตามสัญญาการให้สินเชื่อ
1.2 มีการตรวจสอบตัวตนของผู้ใช้บริการ โดยให้มีกระบวนการในการรู้จักผู้ใช้บริการ
(know your customer : KYC) ตามหลักเกณฑ์ของสำนักงานป้องกันและปราบปรามการฟอกเงิน ก่อน
เริ่มให้บริการ และให้มีกระบวนการในการตรวจสอบเพื่อทราบข้อเท็จจริงเกี่ยวกับผู้ใช้บริการ (customer
due diligence : CDD) รวมถึงต้องมีการยืนยันตัวตนของผู้ใช้บริการ (authentication) อย่างเหมาะสม
ทุกครั้งที่ใช้บริการ
1.3 มีระบบการประเมินความน่าเชื่อถือของผู้กู้ (Creditworthiness) ที่มีประสิทธิภาพ
เพื่อเป็นข้อมูลประกอบการพิจารณากำหนดอัตราดอกเบี้ยหรือผลตอบแทนสำหรับผู้ให้กู้ที่จะได้รับจากการให้
สินเชื่อแก่ผู้กู้รายนั้น โดยควรมีการอธิบายความหมายของระดับความเสี่ยงให้ผู้ใช้บริการ โดยเฉพาะผู้ให้กู้
ทราบด้วย
ทั้งนี้ ผู้ประกอบธุรกิจอาจนำเสนอแนวทางเพื่อลดความเสี่ยงในการให้สินเชื่อของ
บ
ผู้ให้กู้ เช่น เสนอให้ผู้ให้กู้สามารถใช้บริการป้องกันความเสี่ยงจากบุคคลที่สาม เพื่อรองรับความเสียหายที่
อาจเกิดขึ้นจากการที่ผู้กู้ไม่สามารถชำระหนี้ได้
1.4 มีระบบการประเมินความเหมาะสมของผู้ให้กู้ (client suitability assessment)
โดยผู้ประกอบธุรกิจต้องมีกระบวนการที่ทำให้มั่นใจได้ว่า ผู้ให้กู้มีความรู้ความเข้าใจในลักษณะธุรกรรมและ
กระบวนการทําธุรกรรม เข้าใจความเสี่ยงและผลกระทบที่อาจเกิดขึ้นจากการให้สินเชื่อ และยอมรับในความเสี่ยง
ที่เกิดขึ้นก่อนการตัดสินใจให้สินเชื่อผ่านระบบหรือเครือข่ายอิเล็กทรอนิกส์ของผู้ประกอบธุรกิจ ซึ่งผู้ประกอบธุรกิจ
อาจมีกระบวนการในการประเมินความเหมาะสมของผู้ให้กู้ที่แตกต่างกันตามประเภทของผู้ให้กู้
1.5 มีการกำหนดวงเงินและประเภทสินเชื่อให้สอดคล้องตามลักษณะของผู้ให้และผู้
1.6 กรณีที่เป็นสินเชื่อที่สามารถยกเลิกคําสั่งได้ เช่น สินเชื่อประเภทโครงการธุรกิจ จะต้องมี
ระบบรองรับโดยผู้ให้กู้สามารถยกเลิกคำสั่งการให้สินเชื่อได้ก่อนปิดรับคำสั่ง 48 ชั่วโมง (cooling-off period)
โดยเมื่อมีผู้ให้กู้ยกเลิกคำสั่งการให้สินเชื่อ ระบบต้องมีการแจ้งยืนยันการยกเลิกคำสั่งการให้สินเชื่อนั้นไปยัง
ผู้ให้กู้ทราบ รวมถึงคืนเงินแก่ผู้ให้กู้ภายใน 3 วันทำการนับแต่วันที่ผู้ให้กู้มีคำสั่งยกเลิกการให้สินเชื่อ
บน
