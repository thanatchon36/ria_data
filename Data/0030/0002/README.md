ประกาศธนาคารแห่งประเทศไทย
สนส. 5 /2561
เรื่อง หลักเกณฑ์เกี่ยวกับการแต่งตั้งตัวแทนของบริษัทเงินทุน
1. เหตุผลในการออกประกาศ
ตามที่ธนาคารแห่งประเทศไทยได้ดำเนินการปรับปรุงหลักเกณฑ์การแต่งตั้งตัวแทน
ของธนาคารพาณิชย์และช่องทางให้บริการอื่น ๆ ของธนาคารพาณิชย์ เพื่อเพิ่มความยืดหยุ่นและสอดรับ
กับการพัฒนารูปแบบการดำเนินธุรกิจของธนาคารพาณิชย์ โดยได้ออกประกาศธนาคารแห่งประเทศไทย
ว่าด้วยหลักเกณฑ์เกี่ยวกับช่องทางให้บริการของธนาคารพาณิชย์ ซึ่งได้กําหนดหลักเกณฑ์การแต่งตั้ง
ตัวแทนของธนาคารพาณิชย์ (banking agent) ไว้เป็นส่วนหนึ่งของประกาศฉบับดังกล่าวด้วย นั้น
ในประกาศฉบับนี้ ธนาคารแห่งประเทศไทยได้แยกหลักเกณฑ์การแต่งตั้งตัวแทนของ
บริษัทเงินทุนออกมาเพื่อให้เกิดความชัดเจนในทางปฏิบัติ โดยยังคงหลักการของการแต่งตั้งตัวแทนของ
บริษัทเงินทุนไว้เช่นเดิม กล่าวคือ การแต่งตั้งตัวแทนของบริษัทเงินทุนมีวัตถุประสงค์หลักเพื่อเพิ่ม
ช่องทางในการให้บริการแก่ผู้ใช้บริการในการเข้าถึงบริการทางการเงินมากขึ้น โดยบริษัทเงินทุนยังคง
ต้องรับผิดชอบต่อผู้ใช้บริการเสมือนหนึ่งบริษัทเงินทุนเป็นผู้ดำเนินการเอง
2. อานาจตามกฎหมาย
อาศัยอำนาจตามความในมาตรา 36 มาตรา 39 มาตรา 41 และมาตรา 47
แห่งพระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยออกข้อกาหนด
ในเรื่องหลักเกณฑ์เกี่ยวกับการแต่งตั้งตัวแทนของบริษัทเงินทุนให้บริษัทเงินทุนปฏิบัติตามที่กำหนด
ในประกาศฉบับนี้
3. ขอบเขตการบังคับใช้
4. เนื้อหา
ที่
ประกาศฉบับนี้ใช้บังคับกับบริษัทเงินทุนตามกฎหมายว่าด้วยธุรกิจสถาบันการเงินทุกแห่ง
4.1 คำจำกัดความ
ในประกาศฉบับนี้
“ตัวแทนของบริษัทเงินทุน” หมายความว่า ช่องทางให้บริการที่เป็นการให้บริการ
โดยตัวแทนซึ่งบริษัทเงินทุนได้แต่งตั้งขึ้นสำหรับให้บริการอย่างหนึ่งอย่างใดแก่ผู้ใช้บริการแทน
บริษัทเงินทุน เพื่อเพิ่มช่องทางในการเข้าถึงบริการของผู้ใช้บริการ ได้แก่ ตัวแทนรับฝากเงิน
ตัวแทนรับชำระสินเชื่อ และตัวแทนอื่น ๆ ที่ธนาคารแห่งประเทศไทยอนุญาตเพิ่มเติม
