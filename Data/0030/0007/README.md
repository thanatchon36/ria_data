ทั้งนี้ ให้บริษัทเงินทุนเริ่มตัดลดภาระสินเชื่อให้แก่
ผู้ใช้บริการนับแต่วันที่บริษัทเงินทุนได้รับชำระสินเชื่อ โดยบริษัทเงินทุนต้องกำหนดเวลาที่ถือว่า
ธุรกรรมดังกล่าวเสร็จสิ้นสมบูรณ์ภายในวันที่ผู้ใช้บริการชำระสินเชื่อผ่านตัวแทน (Cut-Off Time)
ให้เป็นเวลาที่ชัดเจน และต้องแจ้งเงื่อนไขให้ผู้ใช้บริการทราบล่วงหน้า ทั้งนี้ หากผู้ใช้บริการนำเงิน
มาชำระภายหลังจากเวลาดังกล่าว ให้ถือว่าธุรกรรมนั้นเสร็จสิ้นสมบูรณ์และบริษัทเงินทุนได้รับชำระ
สินเชื่อในวันถัดไป
(4.2) การรักษาความปลอดภัยให้แก่ผู้ใช้บริการ
บริษัทเงินทุนต้องกำหนดให้ตัวแทนของบริษัทเงินทุนให้บริการ
แก่ผู้ใช้บริการในสถานที่ประกอบการ สาขา หรือช่องทางการให้บริการอื่นของตัวแทน หรือสถานที่ของ
นิติบุคคลหรือบุคคลอื่นที่มีสัญญาให้ตัวแทนใช้สถานที่เท่านั้น และต้องมีมาตรการรักษาความปลอดภัย
ณ สถานที่หรือช่องทางการให้บริการเหล่านั้นด้วย
(5) การปฏิบัติตามหลักเกณฑ์อื่นที่เกี่ยวข้อง
บริษัทเงินทุนต้องมีแนวทางและมาตรการดูแลควบคุมให้การให้บริการ
ผ่านตัวแทนของบริษัทเงินทุนมีความสอดคล้องและเป็นไปตามประกาศ แนวนโยบาย หรือแนวปฏิบัติอื่น
ของธนาคารแห่งประเทศไทยที่เกี่ยวข้องอย่างเคร่งครัด รวมถึงกฎหมาย ประกาศ หรือแนวปฏิบัติของ
หน่วยงานกำกับดูแลอื่นที่เกี่ยวข้องด้วย เช่น สำนักงานป้องกันและปราบปรามการฟอกเงิน เป็นต้น
(6) การกำหนดเงื่อนไขเพิ่มเติม ชะลอ หรือระงับการให้บริการ
ธนาคารแห่งประเทศไทยอาจพิจารณากำหนดเงื่อนไขเพิ่มเติม ชะลอ
หรือระงับการให้บริการบางส่วนหรือทั้งหมด หากพบว่าบริษัทเงินทุนไม่ปฏิบัติตามหรือฝ่าฝืนหลักเกณฑ์
ที่ธนาคารแห่งประเทศไทยกำหนดไว้ในประกาศฉบับนี้ หรือกรณีอื่น ๆ ที่ธนาคารแห่งประเทศไทย
เห็นว่าอาจส่งผลกระทบต่อความปลอดภัยและความผาสุกของประชาชน ความมั่นคงหรือชื่อเสียงของ
บริษัทเงินทุน หรือระบบสถาบันการเงิน
4.3.3 บทเฉพาะกาล
กรณีที่บริษัทเงินทุนได้รับอนุญาตจากธนาคารแห่งประเทศไทยให้แต่งตั้ง
บ
ตัวแทนเป็นรายกรณีก่อนประกาศฉบับนี้มีผลใช้บังคับ ให้ดำเนินการต่อไปได้โดยไม่ต้องยื่นขออนุญาต
ใหม่อีกและให้ถือปฏิบัติตามหลักเกณฑ์ที่ได้รับอนุญาตจากธนาคารแห่งประเทศไทยในแต่ละกรณีนั้น ๆ
ตราบเท่าที่ไม่ขัดหรือแย้งกับประกาศฉบับนี้ ทั้งนี้ กรณีที่บริษัทเงินทุนมีข้อสงสัย ให้หารือฝ่ายกำกับ
ธุรกิจสถาบันการเงิน ธนาคารแห่งประเทศไทย เพื่อพิจารณาเป็นรายกรณี
