ความเสี่ยงต่าง ๆ ที่อาจเกิดขึ้น เช่น ในด้านการเก็บรักษาเงินที่จะต้องส่งมอบ การตรวจสอบและรักษา
ความมั่นคงปลอดภัยของระบบการให้บริการที่น่าเชื่อถืออย่างสม่ำเสมอ และการกําหนดจํานวนเงิน
สูงสุดในการให้บริการของตัวแทนเกี่ยวกับการรับฝากเงิน เป็นต้น (ตัวอย่างความเสี่ยงจากการแต่งตั้ง
ตัวแทนของบริษัทเงินทุน ตามเอกสารแนบ)
(2.2) วันที่ธุรกรรมเสร็จสิ้นสมบูรณ์และวันที่เริ่มคิดดอกเบี้ย ซึ่งควร
เป็นมาตรฐานเดียวกับการทำธุรกรรมที่บริษัทเงินทุน
(2.3) หลักฐานการทำธุรกรรมที่ตัวแทนต้องออกให้แก่ผู้ใช้บริการ
(2.4) เงื่อนไขสำคัญในสัญญาระหว่างบริษัทเงินทุนกับตัวแทน
ทั้งนี้ นโยบายและกรอบวิธีปฏิบัติดังกล่าวต้องได้รับการอนุมัติ
จากคณะกรรมการของบริษัทเงินทุน โดยคณะกรรมการต้องดูแลให้ฝ่ายบริหารดำเนินการตาม
นโยบายและกรอบวิธีปฏิบัติที่ได้อนุมัติไว้ด้วย
(3) การเปิดเผยข้อมูล
(3.1) บริษัทเงินทุนต้องเปิดเผยข้อมูลดังต่อไปนี้ให้ผู้ใช้บริการทราบ
(3.1.1) การแต่งตั้งตัวแทนของบริษัทเงินทุน เช่น รายชื่อ
ของตัวแทนที่บริษัทเงินทุนแต่งตั้ง ธุรกรรมที่สามารถทำผ่านตัวแทนแต่ละราย เงื่อนไขการให้บริการ
ความรับผิดชอบของบริษัทเงินทุนต่อผู้ใช้บริการ และการดูแลผู้ใช้บริการ เป็นต้น
(3.1.2) ข้อมูลที่อาจมีผลกระทบต่อผู้ใช้บริการจากการแต่งตั้ง
ตัวแทนของบริษัทเงินทุน เช่น ค่าธรรมเนียมหรือค่าบริการ หรือการเปลี่ยนแปลงที่อาจทำให้ผู้ใช้บริการ
เสียประโยชน์ เป็นต้น โดยบริษัทเงินทุนต้องเปิดเผยให้ผู้ใช้บริการทราบล่วงหน้า
เปิดเผยข้อมูลดังต่อไปนี้ให้ผู้ใช้บริการทราบ
(3.2) บริษัทเงินทุนต้องควบคุมดูแลให้ตัวแทนของบริษัทเงินทุน
(3.2.1) การเป็นตัวแทนให้บริษัทเงินทุน เช่น ชื่อบริษัท
เงินทุนดังกล่าวที่เป็นตัวแทนให้ธุรกรรมที่สามารถทำผ่านตัวแทนดังกล่าวได้ เงื่อนไขการให้บริการ
ความรับผิดชอบต่อผู้ใช้บริการ และการดูแลผู้ใช้บริการ เป็นต้น
(3.2.2) ข้อมูลที่อาจมีผลกระทบต่อผู้ใช้บริการ เช่น
ค่าธรรมเนียมหรือค่าบริการ หรือการเปลี่ยนแปลงที่อาจทำให้ผู้ใช้บริการเสียประโยชน์ เป็นต้น
โดยตัวแทนต้องเปิดเผยให้ผู้ใช้บริการทราบล่วงหน้า
