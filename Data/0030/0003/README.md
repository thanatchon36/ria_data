“ตัวแทนรับฝากเงิน” หมายความว่า ตัวแทนที่บริษัทเงินทุนได้แต่งตั้งขึ้น
เพื่อทําหน้าที่ในการให้บริการรับฝากเงินเข้าบัญชีเงินฝากแทนบริษัทเงินทุน
“ตัวแทนรับชำระสินเชื่อ” หมายความว่า ตัวแทนที่บริษัทเงินทุนได้แต่งตั้งขึ้น
เพื่อทำหน้าที่ในการให้บริการรับชำระหนี้สินเชื่อแทนบริษัทเงินทุน
4.2 หลักการ
ธนาคารแห่งประเทศไทยอนุญาตให้บริษัทเงินทุนสามารถแต่งตั้งตัวแทนของ
บริษัทเงินทุนในการให้บริการทางการเงินแก่ผู้ใช้บริการได้ตามขอบเขตและเงื่อนไขที่ธนาคารแห่ง
เพื่อเป็นการเพิ่มช่องทางให้บริการแก่ลูกค้าและประชาชนอันเป็นประโยชน์
ประเทศไทยกําหนด
โดยรวมของลูกค้า ประชาชน และระบบสถาบันการเงิน โดยบริษัทเงินทุนต้องรับผิดชอบต่อผู้ใช้บริการ
เสมือนหนึ่งจําเนินการเองและจะต้องมีแนวทางการบริหารความเสี่ยงที่เกิดขึ้นจากการแต่งตั้งตัวแทน
ดังกล่าวอย่างเหมาะสม
4.3 หลักเกณฑ์
บริษัทเงินทุนสามารถแต่งตั้งนิติบุคคลเป็นตัวแทนของบริษัทเงินทุนเพื่อให้บริการ
ได้ตามขอบเขตและเงื่อนไขที่ธนาคารแห่งประเทศไทยกําหนด โดยตัวแทนของบริษัทเงินทุนจะทําการ
เปิดบัญชีเงินฝากหรือพิจารณาอนุมัติหรือเบิกจ่ายสินเชื่อไม่ได้
4.3.1 ขอบเขตและเงื่อนไข
บริษัทเงินทุนสามารถแต่งตั้งตัวแทนเพื่อให้บริการแก่ผู้ใช้บริการแทน
บริษัทเงินทุนได้ตามขอบเขตและเงื่อนไข ดังนี้
(1) ตัวแทนรับฝากเงิน บริษัทเงินทุนสามารถแต่งตั้งธนาคารพาณิชย์
และบริษัทเงินทุนแห่งอื่น เป็นตัวแทนในการให้บริการรับฝากเงินเข้าบัญชีเงินฝากแทนบริษัทเงินทุน
(2) ตัวแทนรับชำระสินเชื่อ บริษัทเงินทุนสามารถแต่งตั้งธนาคารพาณิชย์
บริษัท ไปรษณีย์ไทย จำกัด และผู้ให้บริการการชำระเงินทางอิเล็กทรอนิกส์ที่ประกอบธุรกิจบริการที่
ต้องได้รับอนุญาตก่อนให้บริการ ตามบัญชี ค ท้ายพระราชกฤษฎีกาว่าด้วยการควบคุมดูแลธุรกิจ
บริการการชำระเงินทางอิเล็กทรอนิกส์ พ.ศ. 2551 ซึ่งเป็นผู้ให้บริการการชำระเงินทางอิเล็กทรอนิกส์
ผ่านอุปกรณ์อย่างใดอย่างหนึ่งหรือผ่านทางเครือข่ายตามข้อ (3) ผู้ให้บริการรับชำระเงินแทนตามข้อ (5)
และผู้ให้บริการเงินอิเล็กทรอนิกส์ที่ใช้ซื้อสินค้าและ/หรือบริการเฉพาะอย่างตามรายการที่กำหนดไว้
ล่วงหน้าจากผู้ขายสินค้าหรือให้บริการหลายรายโดยไม่จำกัดสถานที่และไม่อยู่ภายใต้ระบบการจัด
จําหน่ายและการให้บริการเดียวกันตามข้อ (6) ที่ไม่ใช่ธนาคารพาณิชย์ หรือบริษัท ไปรษณีย์ไทย จํากัด
หรือผู้ประกอบธุรกิจบริการชำระเงินตามประกาศกระทรวงการคลังที่กำหนดให้บริการการชำระเงิน
ตามมาตรา 16 (1) - (4) แห่งพระราชบัญญัติระบบการชำระเงิน พ.ศ. 2560 เป็นบริการการชำระเงิน
ภายใต้การกํากับที่ต้องขออนุญาต เมื่อพระราชบัญญัติระบบการชำระเงิน พ.ศ. 2560 มีผลใช้บังคับแล้ว
เป็นตัวแทนในการให้บริการรับชำระสินเชื่อแทนบริษัทเงินทุน
