สง. ควรดำเนินการให้ธนาคารแห่งประเทศไทย ผู้ตรวจสอบภายใน หรือผู้ตรวจสอบภายนอกที่ได้รับ
การแต่งตั้งจาก สง. สามารถเข้าตรวจสอบบุคคลภายนอก ในส่วนที่เกี่ยวข้องกับการใช้บริการ การเชื่อมต่อ
หรือการเข้าถึงข้อมูลของ สง. ได้ เช่น ระบุเงื่อนไขในสัญญาหรือข้อตกลง เป็นต้น และจัดให้มีการตรวจสอบ
การใช้บริการ การเชื่อมต่อหรือการเข้าถึงข้อมูลจากบุคคลภายนอกให้สอดคล้องกับระดับความเสี่ยงและ
ความมีนัยสำคัญ โดยการใช้บริการ การเชื่อมต่อหรือการเข้าถึงข้อมูลที่มีนัยสำคัญควรได้รับการตรวจสอบ
อย่างน้อยปีละ 1 ครั้ง และเมื่อพบเหตุการณ์ผิดปกติที่มีนัยสำคัญ
ทั้งนี้ หากมีเหตุจำเป็นที่สง. ไม่สามารถดำเนินการตรวจสอบ ระบุสิทธิหรือเงื่อนไขการตรวจสอบในสัญญาหรือ
ข้อตกลงได้ สง. ควรมีแนวทางที่จะใช้ประเมินหรือติดตามการดำเนินงานและการควบคุมภายในของบุคคลภายนอก
ให้รัดกุมเพียงพอสอดคล้องกับระดับความเสี่ยง และความมีนัยสำคัญของการใช้บริการ การเชื่อมต่อหรือ
การเข้าถึงข้อมูล โดย สง, อาจใช้ผลการตรวจสอบด้านเทคโนโลยีสารสนเทศของบุคคลภายนอกที่ได้รับ
การรับรองจากผู้ตรวจสอบภายนอกที่มีความเป็นอิสระและได้มาตรฐานสากล เช่น ผลการตรวจสอบตาม
มาตรฐาน SSAE 18 (SOC 2 Type 2 Report) หรือ PCI-DSS Attestation of Compliance (AOC) เป็นต้น
และรับทราบโดยคณะกรรมการหรือผู้บริหารระดับสูงที่ได้รับมอบหมายแล้วได้
ส่วนที่ 2 : การบริหารจัดการความเสี่ยงจากบุคคลภายนอก (Third Party Risk Management)
สง. ต้องจัดให้มีการกำกับดูแลการบริหารจัดการความเสี่ยงจากบุคคลภายนอกอย่างรัดกุมเพียงพอ
และต่อเนื่อง และดูแลให้สอดคล้องตามกรอบและกระบวนการบริหารจัดการความเสี่ยงด้านเทคโนโลยี
สารสนเทศของ สง. (IT Risk Management) เพื่อให้ความเสี่ยงอยู่ในระดับที่สถาบันการเงินยอมรับได้
โดยกำหนดให้มีระเบียบวิธีปฏิบัติที่ชัดเจนและเป็นลายลักษณ์อักษร ครอบคลุมวัฏจักรการบริหารจัดการ
บุคคลภายนอก (Third Party Management Life Cycle) ตั้งแต่การประเมินความเสี่ยง การคัดเลือก
บุคคลภายนอก การจัดทำสัญญาหรือข้อตกลง การติดตามผลการปฏิบัติงานอย่างต่อเนื่อง และการยกเลิก/
สิ้นสุดสัญญาหรือข้อตกลง รวมถึงการรักษาความมั่นคงปลอดภัยด้าน IT
การบริหารจัดการความเสี่ยงจากบุคคลภายนอก (Third Party Risk Management)
วัฏจักรการบริหารจัดการบุคคลภายนอก (Third Party Management Life Cycle)
Due diligence &
3rd party selection
Contracting
Risk assessment
การประเมินความเสี่ยง
การคัดเลือก
บุคคลภายนอก
การจัดทำสัญญาหรือข้อตกลง
Third Party Risk Management Implementation Guideline
Ongoing
monitoring
การติดตามผล
ปฏิบัติงาน
อย่างต่อเนื่อง
การรักษาความมั่นคงปลอดภัยด้านเทคโนโลยีสารสนเทศ
Termination
การยกเลิก/ สิ้นสุด
สัญญาหรือข้อตกลง
ฝ่ายกำกับและตรวจสอบความเสี่ยงด้านเทคโนโลยีสารสนเทศ
