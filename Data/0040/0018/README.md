(2.1) คณะกรรมการที่กำกับดูแลโครงการ เพื่อทำหน้าที่กำกับดูแล
ความคืบหน้า ให้คําแนะนำ และพิจารณาตัดสินใจการดำเนินงานในโครงการที่สำคัญ เพื่อให้การดำเนินงาน
ของโครงการเป็นไปตามแผนงานที่กำหนด ทั้งนี้ คณะกรรมการกำกับดูแลโครงการควรประกอบด้วย
ผู้บริหารหรือผู้แทนจากฝ่ายงานต่าง ๆ ที่เกี่ยวข้อง
(2.2) หน่วยงานหรือทีมงานที่ดูแลภาพรวมของโครงการ (Project
Management Office : PMO) เพื่อทำหน้าที่กำหนดรูปแบบ กระบวนการ และเครื่องมือที่เป็นมาตรฐาน
ในการบริหารจัดการและติดตามความคืบหน้าของโครงการ รวมทั้งรายงานความคืบหน้าและภาพรวม
ของโครงการที่สำคัญของสถาบันการเงินต่อคณะกรรมการที่กำกับดูแลโครงการ เพื่อให้โครงการบรรลุ
(2.3) ผู้จัดการโครงการ (project manager) เพื่อทําหน้าที่ในการบริหาร
จัดการโครงการแต่ละโครงการตามขั้นตอนการบริหารจัดการโครงการ และส่งมอบงานในแต่ละขั้นตอน
ตามรูปแบบ กระบวนการ และเครื่องมือ ตามที่หน่วยงานหรือทีมงานที่ดูแลภาพรวมของโครงการกำหนด
เพื่อให้สามารถส่งมอบโครงการได้อย่างถูกต้องครบถ้วนตามแผนงานที่กำหนด
5.4 การนําเทคโนโลยีมาใช้ หรือการเปลี่ยนแปลงระบบหรือเทคโนโลยี
ในกรณีที่มีการนําเทคโนโลยีมาใช้ หรือการเปลี่ยนแปลงระบบหรือเทคโนโลยี
ทั้งกรณีที่สถาบันการเงินดำเนินการเองและกรณีที่มีการใช้บริการ การเชื่อมต่อ หรือการเข้าถึงข้อมูล
จากบุคคลภายนอก สถาบันการเงินต้องพิจารณาความมีนัยสำคัญก่อนดำเนินการ โดยสถาบันการเงิน
ต้องมีข้อกําหนด (criteria) ในการพิจารณาความมีนัยสำคัญที่ชัดเจน ดังต่อไปนี้
วัตถุประสงค์ตามเป้าหมายที่วางไว้
5.4.1 ข้อกําหนดต้องผ่านการพิจารณาความมีนัยสำคัญร่วมกันของหน่วยงานที่
เกี่ยวข้อง โดยเฉพาะหน่วยงาน ซึ่งทำหน้าที่ปฏิบัติงานด้านเทคโนโลยีสารสนเทศ (first line of
defence) และหน่วยงานซึ่งทำหน้าที่บริหารความเสี่ยงด้านเทคโนโลยีสารสนเทศและกํากับดูแล
การปฏิบัติตามกฎหมายและหลักเกณฑ์ที่เกี่ยวข้องกับเทคโนโลยีสารสนเทศ (second line of
defence) รวมทั้งต้องได้รับอนุมัติจากคณะกรรมการที่ได้รับมอบหมาย
5.4.2 ข้อกําหนดในการพิจารณาความมีนัยสำคัญ ต้องพิจารณาภายใต้กรอบ
หลักการที่คำนึงถึงความเสี่ยงและผลกระทบต่อการดำเนินธุรกิจของสถาบันการเงินในวงกว้าง
(bank wide impact) เช่น กระทบลูกค้าส่วนใหญ่ของสถาบันการเงิน และผลกระทบต่อระบบ
สถาบันการเงินในวงกว้าง (banking system wide impact) เช่น กระทบต่อระบบงานกลางที่มี
นัยสําคัญเชิงโครงสร้างต่อการให้บริการของระบบสถาบันการเงิน
5.4.3 ต้องสื่อสารและเผยแพร่ข้อทําหนดให้หน่วยงานที่เกี่ยวข้องทราบโดยทั่วกัน
5.4.4 ต้องสอบทานการดำเนินการตามข้อกำหนดอย่างน้อยปีละ 1 ครั้ง
5.4.5 ต้องทบทวนข้อกำหนดอย่างน้อยปีละ 1 ครั้ง และเมื่อมีการเปลี่ยนแปลง
อย่างมีนัยสำคัญ เช่น กรณีที่มีการเปลี่ยนแปลงของระบบเทคโนโลยีสารสนเทศ ความเสี่ยง
มาตรฐานสากล อย่างมีนัยสำคัญ ทั้งนี้ เพื่อให้มั่นใจว่าข้อกำหนดดังกล่าวสอดคล้องกับระดับความเสี่ยง
และผลกระทบต่อสถาบันการเงิน และระบบสถาบันการเงิน
