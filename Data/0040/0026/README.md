แนวปฏิบัติฉบับนี้จัดทำขึ้นเพื่อให้สถาบันการเงินใช้เป็นแนวทางในการบริหารจัดการความเสี่ยง
จากการใช้บริการ การเชื่อมต่อหรือการเข้าถึงข้อมูลจากบุคคลภายนอก ให้มีความเสี่ยงในระดับที่สถาบันการเงิน
ยอมรับได้ บนพื้นฐานที่สถาบันการเงินต้องรับผิดชอบต่อการดำเนินธุรกิจและการให้บริการแก่ลูกค้า และ
คงไว้ซึ่งความน่าเชื่อถือ ชื่อเสียง ประสิทธิภาพและความมั่นคงปลอดภัยด้านเทคโนโลยีสารสนเทศในการให้บริการ
โดยมีขอบเขตและหลักการครอบคลุม ดังนี้
1. ขอบเขตและคำจำกัดความ
“บุคคลภายนอก” หมายความว่า บุคคลหรือนิติบุคคลภายนอก ซึ่งเป็นผู้ให้บริการด้านเทคโนโลยีสารสนเทศ
หรือเป็นผู้ที่มีการเชื่อมต่อกับระบบเทคโนโลยีสารสนเทศของสถาบันการเงิน หรือเป็นผู้ที่สามารถเข้าถึง
ข้อมูลสำคัญของสถาบันการเงินหรือข้อมูลของลูกค้าที่ควบคุมโดยสถาบันการเงินได้ โดยกรณีสาขาของ
ธนาคารพาณิชย์ต่างประเทศให้รวมถึงสำนักงานใหญ่หรือสาขาอื่นในต่างประเทศที่เป็นนิติบุคคลเดียวกันด้วย
บุคคลภายนอกไม่ครอบคลุมถึงลูกค้าที่ใช้ผลิตภัณฑ์และบริการของสถาบันการเงิน
ทั้งนี้
“การใช้บริการ การเชื่อมต่อหรือการเข้าถึงข้อมูลจากบุคคลภายนอก” หมายความว่า การใช้บริการ
งานด้านเทคโนโลยีสารสนเทศจากบุคคลภายนอก (IT Outsourcing) หรือการเชื่อมต่อระบบเทคโนโลยี
สารสนเทศกับบุคคลภายนอก หรือการที่บุคคลภายนอกสามารถเข้าถึงข้อมูลสำคัญของสถาบันการเงิน
หรือข้อมูลของลูกค้าที่ควบคุมโดยสถาบันการเงินได้ เช่น การใช้บริการศูนย์คอมพิวเตอร์และงานด้านดูแล
ระบบประมวลผล การใช้บริการ Cloud Computing จากผู้ให้บริการภายนอก การเชื่อมต่อระบบ
เทคโนโลยีสารสนเทศกับพันธมิตรทางธุรกิจเพื่อให้บริการร่วมกัน การเชื่อมต่อกับผู้ให้บริการเครือข่าย
สาธารณะหรือผู้ให้บริการระบบชำระเงินกลาง การว่าจ้างผลิตบัตรเครดิตหรือการว่าจ้างพิมพ์ใบแจ้งยอด
รายการบัตรเครดิต เป็นต้น
2. หลักการในการบริหารจัดการความเสี่ยงจากบุคคลภายนอก
สถาบันการเงินต้องจัดให้มีการกำกับดูแลความเสี่ยง กระบวนการบริหารความเสี่ยง และการรักษาความมั่นคง
ปลอดภัยด้านเทคโนโลยีสารสนเทศ และการรักษาความปลอดภัยจากภัยไซเบอร์ สอดคล้องตามระดับ
ความเสี่ยงและระดับความมีนัยสำคัญ ดังนี้
1) มีการกําหนดบทบาทหน้าที่ และความรับผิดชอบระหว่างสถาบันการเงินและบุคคลภายนอกอย่างชัดเจน
และเป็นลายลักษณ์อักษร
2) มีการกำกับดูแล ติดตาม และบริหารจัดการความเสี่ยงจากการใช้บริการ การเชื่อมต่อหรือการเข้าถึง
ข้อมูลจากบุคคลภายนอกที่สอดคล้องตามระดับความเสี่ยงและระดับความมีนัยสำคัญของการใช้บริการ
หรือการเชื่อมต่อ เพื่อให้อยู่ในระดับความเสี่ยงที่สถาบันการเงินยอมรับได้
3) มีการรักษาความมั่นคงปลอดภัยด้านเทคโนโลยีสารสนเทศ และการรักษาความปลอดภัยจากภัยไซเบอร์
ตามมาตรฐานสากลที่ยอมรับโดยทั่วไป และตามมาตรฐานหรือแนวทางที่สถาบันการเงินกำหนด
โดยต้านการรักษาความมั่นคงปลอดภัยด้านเทคโนโลยีสารสนเทศ ครอบคลุม การรักษาความลับของ
ระบบและข้อมูล (Confidentiality) ความถูกต้องเชื่อถือได้ของระบบและข้อมูล (Integrity) และความ
พร้อมใช้งานด้านเทคโนโลยีสารสนเทศ (Availability)
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
