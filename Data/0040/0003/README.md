ประกาศธนาคารแห่งประเทศไทย
ที่ สนส.JI /2562
เรื่อง หลักเกณฑ์การกำกับดูแลความเสี่ยงด้านเทคโนโลยีสารสนเทศ
(Information Technology Risk) ของสถาบันการเงิน
1. เหตุผลในการออกประกาศ
ปัจจุบันเทคโนโลยีสารสนเทศ (Information Technology : IT) มีความสำคัญ
ต่อการดาเนินธุรกิจของสถาบันการเงิน โดยเฉพาะการนำมาใช้เพิ่มประสิทธิภาพการให้บริการ
ทางการเงินแก่ลูกค้า เพื่อให้ลูกค้าได้รับบริการที่ตรงความต้องการด้วยต้นทุนที่ต่ำลง ธนาคารแห่ง
ประเทศไทยจึงเห็นควรปรับปรุงกระบวนการกำกับดูแลให้มีความคล่องตัวขึ้น โดยให้สถาบันการเงิน
สามารถพิจารณาการนําเทคโนโลยีมาใช้ หรือการเปลี่ยนแปลงระบบหรือเทคโนโลยี ด้วยตนเอง
เพื่อรองรับรูปแบบทางธุรกิจและสอดคล้องกับเทคโนโลยีที่เปลี่ยนแปลงอย่างรวดเร็ว
อย่างไรก็ดี การใช้เทคโนโลยีสารสนเทศอาจก่อให้เกิดความเสี่ยงต่อความปลอดภัยของ
การใช้บริการ ข้อมูลลูกค้า ความต่อเนื่องของการให้บริการของสถาบันการเงิน และส่งผลกระทบต่อ
การดำเนินธุรกิจของสถาบันการเงิน รวมถึงต่อระบบสถาบันการเงินโดยรวม ธนาคารแห่งประเทศไทย
จึงยกระดับการกำกับดูแลความเสี่ยงด้านเทคโนโลยีสารสนเทศให้สอดคล้องกับระดับความเสี่ยง
ต้านเทคโนโลยีสารสนเทศของสถาบันการเงินและระดับความมีนัยต่อความเสี่ยงเชิงระบบในประเทศ
ดังนี้
(1) ธนาคารพาณิชย์ที่มีนัยต่อความเสี่ยงเชิงระบบในประเทศ (Domestic Systemically
Important Banks: D-SIBs) และสถาบันการเงินที่มีความเสี่ยงตั้งต้นทางไซเบอร์ (cyber inherent
risk) ในระดับสูง ต้องมีผู้บริหารระดับสูงที่ทำหน้าที่บริหารจัดการความมั่นคงปลอดภัยด้านเทคโนโลยี
สารสนเทศของสถาบันการเงิน (Chief Information Security Officer : CISO)
(2) ธนาคารพาณิชย์ต้องรายงานโครงการด้านเทคโนโลยีสารสนเทศที่มีนัยสำคัญประจำปี
ให้ธนาคารแห่งประเทศไทยทราบ โดยยกเลิกการขออนุญาตธนาคารแห่งประเทศไทยก่อนการนำ
เทคโนโลยีมาใช้ หรือก่อนการเปลี่ยนแปลงเทคโนโลยีที่มีนัยสำคัญ ทั้งนี้ สำหรับบริษัทเงินทุนและบริษัท
เครดิตฟองซิเอร์ ยังคงให้ขออนุญาตการใช้หรือเปลี่ยนแปลงด้านเทคโนโลยีสารสนเทศที่มีนัยสำคัญ
(3) สถาบันการเงินที่มีโครงสร้างการกำกับดูแลความเสี่ยงด้านเทคโนโลยีสารสนเทศ
เว้นแต่ธนาคารแห่งประเทศไทยจะสั่งการเป็นอย่างอื่น
แบบรวมศูนย์สําหรับบริษัทในกลุ่มธุรกิจหรือบริษัทที่มีความเกี่ยวข้องกัน โดยให้บริษัทในกลุ่มธุรกิจ
เดียวกันหรือบริษัทที่มีความเกี่ยวข้องกันนั้นเป็นผู้ดูแลความเสี่ยงด้านเทคโนโลยีสารสนเทศแทน ซึ่ง
บริษัทดังกล่าวอาจอยู่ในประเทศหรือต่างประเทศก็ได้ สถาบันการเงินต้องแจ้งธนาคารแห่งประเทศไทย
ก่อนการใช้โครงสร้างการกำกับดูแลความเสี่ยงด้านเทคโนโลยีสารสนเทศดังกล่าว เช่น กรณีธนาคาร
พาณิชย์ที่เป็นบริษัทลูกของธนาคารพาณิชย์ต่างประเทศมีการกำกับดูแลความเสี่ยงด้านเทคโนโลยี
สารสนเทศแบบรวมศูนย์อยู่ที่บริษัทแม่ในต่างประเทศ
