(10.1) กำหนดบทบาท หน้าที่ และความรับผิดชอบระหว่าง
สถาบันการเงินและบุคคลภายนอกอย่างชัดเจนและเป็นลายลักษณ์อักษร รวมทั้งควรระบุเงื่อนไข
ให้ธนาคารแห่งประเทศไทยมีสิทธิเข้าตรวจสอบการดำเนินงานของบุคคลภายนอกด้วย
(10.2) กำกับดูแล ติดตาม และบริหารจัดการความเสี่ยงจากการใช้
บริการ การเชื่อมต่อ หรือการเข้าถึงข้อมูลจากบุคคลภายนอก สอดคล้องตามระดับความเสี่ยงและ
ระดับความมีนัยสําคัญ และความเสี่ยงจากการใช้บริการด้านเทคโนโลยีสารสนเทศจากผู้ให้บริการ
รายเดียวกัน
(10.3) รักษาความมั่นคงปลอดภัยด้านเทคโนโลยีสารสนเทศ
ที่สอดคล้องกับมาตรฐานการรักษาความมั่นคงปลอดภัยด้านเทคโนโลยีสารสนเทศของสถาบันการเงิน
และอ้างอิงมาตรฐานสากลที่ยอมรับโดยทั่วไป รวมถึงมีการรักษาความปลอดภัยจากภัยไซเบอร์
ตามมาตรฐานสากลที่ยอมรับโดยทั่วไป
(10.4) เตรียมความพร้อมรับมือต่อเหตุการณ์ที่อาจเกิดขึ้นและมี
ผลกระทบต่อสถาบันการเงินอย่างมีนัยสำคัญ เพื่อให้สามารถดำเนินธุรกิจได้อย่างต่อเนื่อง รวมถึง
การมีข้อมูลพร้อมใช้สำหรับการดำเนินธุรกิจและการให้บริการแก่ลูกค้า
ทั้งนี้ แนวทางการบริหารจัดการความเสี่ยงบุคคลภายนอกเป็นไปตาม
แนวปฏิบัติของธนาคารแห่งประเทศไทยว่าด้วยการบริหารจัดการความเสี่ยงจากบุคคลภายนอก
(Third Party Risk Management Implementation Guideline)
5.3.3 การบริหารความเสี่ยงด้านเทคโนโลยีสารสนเทศ (IT risk management)
เพื่อให้สถาบันการเงินสามารถบริหารความเสี่ยงด้านเทคโนโลยีสารสนเทศ
ได้อย่างมีประสิทธิภาพและต่อเนื่อง สถาบันการเงินต้องกําหนดนโยบายการบริหารความเสี่ยงด้านเทคโนโลยี
สารสนเทศให้ครอบคลุมเรื่องโครงสร้างองค์กรและบทบาทหน้าที่ของผู้ที่เกี่ยวข้องในการบริหารความเสี่ยง
ด้านเทคโนโลยีสารสนเทศ และต้องนำนโยบายดังกล่าวมาจัดทำระเบียบวิธีปฏิบัติและกระบวนการในการ
บริหารความเสี่ยงด้านเทคโนโลยีสารสนเทศของสถาบันการเงิน โดยครอบคลุมอย่างน้อยในเรื่องดังต่อไปนี้
(1) การประเมินความเสี่ยง (risk assessment)
(1.1) การระบุความเสี่ยง (risk identification)
สถาบันการเงินต้องระบุถึงความเสี่ยงด้านเทคโนโลยีสารสนเทศ
ซึ่งรวมถึงความเสี่ยงจากภัยคุกคามทางไซเบอร์ และช่องโหว่ต่าง ๆ โดยความเสี่ยงดังกล่าวอาจมีสาเหตุ
มาจากกระบวนการปฏิบัติงาน ระบบงาน บุคลากร หรือปัจจัยภายนอก
ๆ
(1.2) การวิเคราะห์ความเสี่ยง (risk analysis)
สถาบันการเงินต้องเข้าใจและวิเคราะห์ความเสี่ยงด้านเทคโนโลยี
สารสนเทศ เพื่อหาแนวทางในการจัดการความเสี่ยงที่เหมาะสม
(13) การประเมินค่าความเสี่ยง (risk evaluation)
