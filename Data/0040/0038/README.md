12. การรักษาความมั่นคงปลอดภัยด้านเทคโนโลยีสารสนเทศในการใช้บริการ การเชื่อมต่อหรือการ
เข้าถึงข้อมูลจากบุคคลภายนอก
สง. ควรดูแลให้มั่นใจว่าการใช้บริการ การเชื่อมต่อหรือการเข้าถึงข้อมูลจากบุคคลภายนอก มีการรักษา
ความมั่นคงปลอดภัยด้านเทคโนโลยีสารสนเทศ เป็นไปตามกรอบหลักการที่สำคัญ 3 ประการ คือ
การรักษาความลับของระบบและข้อมูล (Confidentiality) ความถูกต้องเชื่อถือได้ของระบบและข้อมูล
(Integrity) และความพร้อมใช้งานด้านเทคโนโลยีสารสนเทศ (Availability) หรือ CIA สอดคล้องตาม
นโยบายการรักษาความมั่นคงปลอดภัยด้านเทคโนโลยีสารสนเทศ (IT Security Policy) และมาตรฐานสากล
ด้านความมั่นคงปลอดภัยเทคโนโลยีสารสนเทศที่เกี่ยวข้อง เช่น ISO/IEC 27001, ISO/IEC 27017 เป็นต้น
โดยควรปฏิบัติตามแนวปฏิบัติของธนาคารแห่งประเทศไทย เรื่อง การบริหารความเสี่ยงด้านเทคโนโลยี
สารสนเทศ (IT Risk Management Implementation Guideline) รวมถึงมาตรฐานสากลทางด้าน
การป้องกันและรับมือภัยไซเบอร์ที่เป็นมาตรฐานสากลที่ยอมรับโดยทั่วไป โดยพิจารณาให้สอดคล้องตาม
ระดับความเสี่ยงและระดับความมีนัยสำคัญของการใช้บริการ การเชื่อมต่อหรือการเข้าถึงข้อมูลจาก
บุคคลภายนอก ทั้งนี้ ในกรณีที่มีการใช้บริการ Cloud Computing สง. ควรนำแนวปฏิบัติที่ดีของ
ผู้ให้บริการ Cloud Computing มาเป็นแนวทางในการปฏิบัติงานและควบคุมดูแลเพื่อให้ระบบที่
ใช้บริการ Cloud Computing มีความมั่นคงปลอดภัยด้านเทคโนโลยีสารสนเทศ และควรดำเนินการ
ตามแนวทางการควบคุมเพิ่มเติม ดังต่อไปนี้
12.1 การจัดทําทะเบียนการใช้บริการ การเชื่อมต่อ หรือการเข้าถึงข้อมูลจากบุคคลภายนอกและ
ทะเบียนทรัพย์สินด้านเทคโนโลยีสารสนเทศที่เกี่ยวข้อง
(1) จัดให้มีหน่วยงานผู้รับผิดชอบในการจัดทำ และปรับปรุงทะเบียนการใช้บริการ การเชื่อมต่อ
หรือการเข้าถึงข้อมูลจากบุคคลภายนอก และทะเบียนทรัพย์สินด้านเทคโนโลยีสารสนเทศที่
เกี่ยวข้อง เพื่อให้สง สามารถนำมาใช้ระบุความเสี่ยงจากการใช้บริการ การเชื่อมต่อหรือ
การเข้าถึงข้อมูลจากบุคคลภายนอกได้อย่างชัดเจน และสามารถบริหารจัดการทรัพย์สินด้าน
เทคโนโลยีสารสนเทศได้อย่างปลอดภัยและทันการณ์ เช่น ใช้พิจารณาความเสี่ยงที่เกี่ยวข้อง
เมื่อเกิดเหตุการณ์ภัยไซเบอร์ หรือใช้วางแผนรองรับเมื่อใกล้สิ้นสุดสัญญาหรือข้อตกลง เป็นต้น
ทะเบียนการใช้บริการ การเชื่อมต่อหรือการเข้าถึงข้อมูลจากบุคคลภายนอก และทะเบียน
ทรัพย์สินด้านเทคโนโลยีสารสนเทศที่เกี่ยวข้อง ควรครอบคลุม
0
• ชื่อบุคคลภายนอก
ประเภทของบุคคลภายนอก เช่น บุคคลภายนอกที่อยู่ในกลุ่มของ สง, บุคคลภายนอก
ที่อยู่นอกกลุ่มของ สง. และ Regulator เป็นต้น
• ชื่อบริการ/ระบบงาน
ลักษณะและขอบเขตของงาน
• ประเภทของการใช้บริการ การเชื่อมต่อหรือการเข้าถึงข้อมูลจากบุคคลภายนอก เช่น
IT Outsourcing Cloud Computing บริการร่วมกับพันธมิตรทางธุรกิจ การใช้บริการ
เครือข่ายสาธารณะ การใช้บริการของผู้ให้บริการระบบชำระเงินกลาง เป็นต้น
ระดับความเสี่ยง และระดับความมีนัยสำคัญของการใช้บริการ การเชื่อมต่อหรือ
การเข้าถึงข้อมูลจากบุคคลภายนอก
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
