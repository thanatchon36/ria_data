นอกจากนี้ ธนาคารแห่งประเทศไทยได้รวมการกำกับดูแลผู้ใช้บริการภายนอกด้านงาน
เทคโนโลยีสารสนเทศในการประกอบธุรกิจ (IT Outsourcing) ให้อยู่ภายใต้หลักเกณฑ์ฉบับนี้
โดยมี Guideline ให้สถาบันการเงินใช้เป็นแนวทางในการปฏิบัติในกรณีที่มีการใช้บริการ การเชื่อมต่อ
หรือการเข้าถึงข้อมูลจากบุคคลภายนอก เช่น พันธมิตรทางธุรกิจ ด้วย
2. อำนาจตามกฎหมาย
อาศัยอำนาจตามความในมาตรา 41 มาตรา 47 มาตรา 71 แห่งพระราชบัญญัติธุรกิจ
สถาบันการเงิน พ.ศ. 2551 ธนาคารแห่งประเทศไทยออกหลักเกณฑ์การกำกับดูแลความเสี่ยงด้าน
เทคโนโลยีสารสนเทศ (Information Technology Risk) ของสถาบันการเงิน ให้สถาบันการเงิน
ถือปฏิบัติตามที่กำหนดในประกาศนี้
3. ประกาศที่ยกเลิก
3.1 ประกาศธนาคารแห่งประเทศไทย ที่ สนส. 19/2560 เรื่อง หลักเกณฑ์การกำกับ
ดูแลความเสี่ยงด้านเทคโนโลยีสารสนเทศ (Information Technology Risk) ของสถาบันการเงิน
ลงวันที่ 20 ธันวาคม 2560
3.2 ประกาศธนาคารแห่งประเทศไทย ที่ สนส. 19/2559 เรื่อง การใช้บริการจาก
ผู้ให้บริการภายนอกด้านงานเทคโนโลยีสารสนเทศ (IT Outsourcing) ในการประกอบธุรกิจของ
สถาบันการเงิน ลงวันที่ 28 ธันวาคม 2559
4. ขอบเขตการบังคับใช้
5. เนื้อหา
ประกาศนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงินทุกแห่ง
5.1 คำจำกัดความ
“เทคโนโลยีสารสนเทศ (Information Technology : IT) หมายความว่า เทคโนโลยี
สารสนเทศที่นำมาใช้ดำเนินธุรกิจ ซึ่งครอบคลุมถึง ข้อมูล ระบบปฏิบัติการ (Operating System)
ระบบงาน (application system) ระบบฐานข้อมูล (database System) อุปกรณ์คอมพิวเตอร์ (computer
hardware) และระบบเครือข่ายสื่อสาร (Communication) เป็นต้น
“ความเสี่ยงด้านเทคโนโลยีสารสนเทศ (Information Technology Risk : IT risk)
หมายความว่า ความเสี่ยงที่อาจเกิดขึ้นจากการใช้เทคโนโลยี ซึ่งจะมีผลกระทบต่อระบบหรือการปฏิบัติงาน
ของสถาบันการเงิน รวมถึงความเสี่ยงที่เกิดจากภัยคุกคามทางไซเบอร์ (Cyber threat)
""
“คณะกรรมการของสถาบันการเงิน” หมายความว่า คณะกรรมการของสถาบันการเงิน
ที่จดทะเบียนในประเทศไทย หรือคณะผู้บริหารที่มีอำนาจหน้าที่รับผิดชอบที่เกี่ยวข้องของสาขาของ
ธนาคารพาณิชย์ต่างประเทศ
