ความเสี่ยงจากการใช้เทคโนโลยีภายในองค์กรและความเสี่ยงจากกรณีมีการใช้บริการ เชื่อมต่อ หรือ
เข้าถึงข้อมูลจากบุคคลภายนอก ด้วย
(5.2) สถาบันการเงินต้องทบทวนนโยบายการรักษาความมั่นคงปลอดภัย
ด้านเทคโนโลยีสารสนเทศและนโยบายการบริหารความเสี่ยงด้านเทคโนโลยีสารสนเทศ อย่างน้อยปีละ
1 ครั้ง และทุกครั้งที่มีการเปลี่ยนแปลงอย่างมีนัยสำคัญ เช่น กรณีที่มีการเปลี่ยนแปลงของระบบเทคโนโลยี
สารสนเทศ ความเสี่ยง มาตรฐานสากล อย่างมีนัยสำคัญ
5.3.2 การรักษาความมั่นคงปลอดภัยด้านเทคโนโลยีสารสนเทศ (IT security)
เพื่อให้สถาบันการเงินมีการรักษาความมั่นคงปลอดภัยด้านเทคโนโลยีสารสนเทศ
ที่มีประสิทธิภาพ สถาบันการเงินต้องนำนโยบายการรักษาความมั่นคงปลอดภัยด้านเทคโนโลยีสารสนเทศ
มาจัดทําระเบียบวิธีปฏิบัติและกระบวนการรักษาความมั่นคงปลอดภัยด้านเทคโนโลยีสารสนเทศของ
สถาบันการเงิน โดยครอบคลุมอย่างน้อยในเรื่องดังต่อไปนี้
management)
(1) การบริหารจัดการทรัพย์สินด้านเทคโนโลยีสารสนเทศ (IT asset
สถาบันการเงินต้องบริหารจัดการทรัพย์สินด้านเทคโนโลยีสารสนเทศ
ที่เหมาะสม โดยต้องจัดทําทะเบียนรายการทรัพย์สินด้านเทคโนโลยีสารสนเทศ เพื่อให้สามารถระบุรายการ
ได้อย่างต่อเนื่อง
ทรัพย์สินด้านเทคโนโลยีสารสนเทศได้อย่างครบถ้วน และสามารถนำไปใช้กำหนดแนวทางการรักษา
ความมั่นคงปลอดภัยด้านเทคโนโลยีสารสนเทศได้อย่างเหมาะสม รวมถึงต้องบำรุงรักษาทรัพย์สิน
ด้านเทคโนโลยีสารสนเทศอย่างสม่ำเสมอ เพื่อให้มีความพร้อมใช้งานและสามารถรองรับการดำเนินธุรกิจ
(2) การรักษาความมั่นคงปลอดภัยของข้อมูล (information security)
สถาบันการเงินต้องรักษาความมั่นคงปลอดภัยของข้อมูล ทั้งการรับส่ง
ข้อมูลผ่านเครือข่ายสื่อสารและการจัดเก็บข้อมูลบนระบบงานและสื่อบันทึกข้อมูลต่าง ๆ จัดชั้นความลับ
ของข้อมูล (information classification) เก็บรักษาและทำลายข้อมูลให้เหมาะสมกับชั้นความลับ รวมทั้ง
บริหารจัดการการเข้ารหัสข้อมูล (Cryptography) ที่เชื่อถือได้และเป็นมาตรฐานสากล เพื่อรักษาความมั่นคง
ปลอดภัยและความลับของข้อมูล
(3) การควบคุมการเข้าถึง (access Control)
สถาบันการเงินต้องควบคุมการเข้าถึงระบบปฏิบัติการ ระบบงาน และระบบ
ฐานข้อมูล โดยกำหนดให้มีการบริหารจัดการสิทธิและตรวจสอบยืนยันตัวตนตามสิทธิที่กำหนดไว้ตาม
ความจําเป็นในการใช้งานและระดับความเสี่ยง เพื่อป้องกันการเข้าถึงและเปลี่ยนแปลงระบบหรือข้อมูลโดย
ผู้ที่ไม่มีสิทธิหรือไม่ได้รับอนุญาต
(4) การรักษาความมั่นคงปลอดภัยทางกายภาพและสภาพแวดล้อม
(physical and environmental security)
สถาบันการเงินต้องรักษาความมั่นคงปลอดภัยของศูนย์คอมพิวเตอร์
สถานที่ปฏิบัติงานที่เกี่ยวข้องกับเทคโนโลยีสารสนเทศ และพื้นที่ที่เกี่ยวข้องกับเทคโนโลยีสารสนเทศ
