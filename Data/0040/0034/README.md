7. การประเมินความเสี่ยงจากการใช้บริการ การเชื่อมต่อหรือการเข้าถึงข้อมูลจากบุคคลภายนอก
7.1
สง. ต้องประเมินความเสี่ยงและผลกระทบทั้งก่อนการใช้บริการ การเชื่อมต่อหรือการเข้าถึงจาก
บุคคลภายนอก และเมื่อมีการเปลี่ยนแปลงที่สำคัญ รวมถึงประเมินเป็นประจำตามรอบระยะเวลา
ที่สอดคล้องกับระดับความเสี่ยงและความมีนัยสำคัญของการใช้บริการ การเชื่อมต่อหรือการเข้าถึงข้อมูล
ซึ่งต้องมีผลประเมินเป็นลายลักษณ์อักษร โดยคำนึงถึงความเสี่ยงดังต่อไปนี้
(1) ความเสี่ยงด้านกลยุทธ์ (Strategic Risk)
(2) ความเสี่ยงจากการกำกับดูแลและบริหารจัดการบุคคลภายนอกที่ไม่ครอบคลุมและรัดกุมเพียงพอ
(3) ความเสี่ยงด้านชื่อเสียง (Reputation Risk) เช่น ระบบหรือบริการที่ดำเนินการร่วมกับ
บุคคลภายนอกเกิดขัดข้อง ส่งผลกระทบต่อการให้บริการ รวมถึงชื่อเสียงและความน่าเชื่อถือ
ของสถาบันการเงิน เป็นต้น
(4) ความเสี่ยงด้านเทคโนโลยีสารสนเทศและภัยทางไซเบอร์ เช่น ระบบขัดข้องหรือหยุดบริการ
โดยมีสาเหตุจากบุคคลภายนอก ระบบของบุคคลภายนอกมีช่องโหว่ด้านความปลอดภัยทำให้ข้อมูล
เกิดการสูญหายหรือรั่วไหล บุคคลภายนอกใช้งานสิทธิสูงเกินกว่าที่ได้รับอนุญาต การจัดเตรียม
ทรัพยากรระบบไม่เพียงพอ เป็นต้น
(5) ความเสี่ยงด้านกฎหมาย และกฎเกณฑ์ที่เกี่ยวข้องทั้งในประเทศและต่างประเทศ เช่น การปฏิบัติ
ไม่ถูกต้องตามพระราชบัญญัติธุรกรรมทางอิเล็กทรอนิกส์ พระราชบัญญัติว่าด้วยการกระทำ
ความผิดเกี่ยวกับคอมพิวเตอร์ พระราชบัญญัติคุ้มครองข้อมูลส่วนบุคคล พระราชบัญญัติ
การรักษาความมั่นคงปลอดภัยไซเบอร์ พระราชบัญญัติลิขสิทธิ์ และ The EU General Data
Protection Regulation (GDPR) เป็นต้น
(6) ความเสี่ยงของประเทศที่บุคคลภายนอกตั้งอยู่หรือประกอบธุรกิจ (Country Cross Border
Risk) ทั้งในด้านการเมือง เศรษฐกิจและสังคม เช่น การไม่สามารถเข้าถึงข้อมูลอันเนื่องมาจาก
การขัดข้องหรือการปิดกั้นเครือข่ายสื่อสารระหว่างประเทศ เป็นต้น
ความเสี่ยงที่เกี่ยวข้องกับสัญญาหรือข้อตกลง เช่น ความครอบคลุม ชัดเจน และความครบถ้วน
สมบูรณ์ของสัญญาหรือข้อตกลง เป็นต้น
(7)
(8) ความเสี่ยงจากการพึ่งพาบุคคลภายนอกรายใดรายหนึ่ง (Third Party/Vendor Locked-in)
โดยการพึ่งพาบุคคลภายนอกรายใดรายหนึ่งเป็นหลัก อาจทำให้มีข้อจำกัดในการเปลี่ยนแปลง
เทคโนโลยีผู้ให้บริการหรือพันธมิตร และข้อจำกัดในการนำระบบหรือข้อมูลกลับมาดำเนินการเอง
(9) ความเสี่ยงจากการกระจุกตัว (Concentration Risk) เช่น สง, และบริษัทในกลุ่มธุรกิจเดียวกัน
ใช้บริการจากบุคคลภายนอกเพียงรายเดียว (Single Provider) เป็นต้น
(10) ความเสี่ยงจากบุคคลภายนอกว่าจ้างผู้อื่นดำเนินการแทน (Subcontractor) เช่น Subcontractor
ปฏิบัติงานบกพร่อง เป็นต้น
7.2
สง. ต้องจัดให้มีการควบคุมและบริหารจัดการความเสี่ยงครอบคลุมวัฏจักรการบริหารจัดการบุคคลภายนอก
(Third Party Management Life Cycle) ตั้งแต่การคัดเลือก การจัดทำสัญญาหรือข้อตกลง
การติดตามผลการปฏิบัติงานอย่างต่อเนื่อง ตลอดจนการยกเลิกสิ้นสุดสัญญาหรือข้อตกลง รวมถึง
การรักษาความมั่นคงปลอดภัยด้าน IT ตามที่กล่าวต่อไปในข้อ 8 – 12
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
