5.3 หลักเกณฑ์การกำกับดูแลความเสี่ยงด้านเทคโนโลยีสารสนเทศ
5.3.1 ธรรมาภิบาลด้านเทคโนโลยีสารสนเทศ (IT governance)
(1) บทบาทหน้าที่และความรับผิดชอบของคณะกรรมการของสถาบันการเงิน
คณะกรรมการของสถาบันการเงินต้องเข้าใจและตระหนักถึงความเสี่ยง
ด้านเทคโนโลยีสารสนเทศที่ส่งผลกระทบต่อสถาบันการเงินและผู้ที่เกี่ยวข้อง รวมทั้งมีบทบาทหน้าที่
และความรับผิดชอบในการกำกับดูแลความเสี่ยงด้านเทคโนโลยีสารสนเทศให้สอดรับกับระดับความเสี่ยง
ที่ยอมรับได้ ซึ่งอย่างน้อยต้องครอบคลุมการดำเนินการและการดูแลด้านต่าง ๆ ดังต่อไปนี้
(1.1) มีการใช้เทคโนโลยีของสถาบันการเงินที่สอดรับกับกลยุทธ์
การดำเนินธุรกิจ
และมีความยืดหยุ่นเพียงพอที่จะรองรับการเปลี่ยนแปลงต่าง
(1.2) มีนโยบายและการบริหารจัดการความเสี่ยงด้านเทคโนโลยี
สารสนเทศ ซึ่งเป็นหนึ่งในความเสี่ยงสำคัญขององค์กร (enterprise wide risk) ทั้งด้านความปลอดภัย
ด้านความถูกต้อง และด้านความพร้อมใช้ ให้อยู่ในระดับความเสี่ยงที่ยอมรับได้ ทั้งในภาวะปกติและ
ภาวะวิกฤต รวมทั้งดูแลความเสี่ยงโครงการด้านเทคโนโลยีสารสนเทศที่มีนัยสำคัญด้วย
(1.3) มีการสร้างความรู้และความตระหนักรู้เรื่องความเสี่ยงด้าน
เทคโนโลยีสารสนเทศแก่กรรมการ ผู้บริหาร และพนักงานในองค์กรอย่างต่อเนื่องและมีประสิทธิผล
คณะกรรมการของสถาบันการเงินอาจมอบหมายให้คณะกรรมการ
ชุดอื่นหรือผู้บริหารระดับสูงกำกับดูแลความเสี่ยงด้านเทคโนโลยีสารสนเทศได้ แต่คณะกรรมการของ
สถาบันการเงินยังคงต้องรับผิดชอบในเรื่องดังกล่าว
ๆ ในอนาคต
(IT governance)
นอกจากนี้ คณะกรรมการสถาบันการเงินต้องมีกรรมการอย่างน้อย
1 คน ที่มีความรู้หรือประสบการณ์ด้านเทคโนโลยีสารสนเทศ (ตามประกาศธนาคารแห่งประเทศไทย
ว่าด้วยธรรมาภิบาลของสถาบันการเงิน) ทั้งนี้ เพื่อทำหน้าที่ด้านการกำกับดูแลเทคโนโลยีสารสนเทศ
(2) โครงสร้างการกำกับดูแล
(2.1) โครงสร้างองค์กร
สถาบันการเงินต้องมีโครงสร้างองค์กรที่เอื้อต่อการบริหาร
ความเสี่ยงด้านเทคโนโลยีสารสนเทศที่เหมาะสม และสอดคล้องตามหลักการแบ่งแยกหน้าที่ความรับผิดชอบ
3 ระดับ (three lines of defence) โดยแบ่งแยกหน้าที่ความรับผิดชอบอย่างชัดเจนระหว่างการทำหน้าที่
(1) ปฏิบัติงานด้านเทคโนโลยีสารสนเทศ (2) บริหารความเสี่ยงด้านเทคโนโลยีสารสนเทศ และกำกับ
ดูแลการปฏิบัติตามกฎหมายและหลักเกณฑ์ที่เกี่ยวข้องกับเทคโนโลยีสารสนเทศ และ (3) ตรวจสอบ
ด้านเทคโนโลยีสารสนเทศ นอกจากนี้ สถาบันการเงินต้องมีการถ่วงดุลอำนาจกันอย่างอิสระ โดยเฉพาะ
การทําหน้าที่ตรวจสอบด้านเทคโนโลยีสารสนเทศต้องมีความเป็นอิสระจากการทำหน้าที่ปฏิบัติงาน
ด้านเทคโนโลยีสารสนเทศและการทำหน้าที่บริหารความเสี่ยงด้านเทคโนโลยีสารสนเทศและกำกับ
ดูแลการปฏิบัติตามกฎหมายและหลักเกณฑ์ที่เกี่ยวข้องกับเทคโนโลยีสารสนเทศ
