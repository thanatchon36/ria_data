(4) หาก สง. สามารถเข้าร่วมทดสอบกับบุคคลภายนอกได้ สง. ควรเข้าร่วมทดสอบการปฏิบัติ
ตามแผนรองรับการดำเนินธุรกิจอย่างต่อเนื่อง และแผนฉุกเฉินด้านเทคโนโลยีสารสนเทศกับ
บุคคลภายนอก เพื่อประเมินความพร้อมของบุคคลภายนอกในการกู้คืนระบบงานตามกรอบ
MTPD, RTO และ RPO ที่กำหนดไว้
(5) ทีมบริหารจัดการในสภาวะวิกฤติ (Crisis Management Team) ของ สง. ควรได้รับทราบถึง
รายละเอียดแผนรองรับการดำเนินธุรกิจอย่างต่อเนื่อง และแผนฉุกเฉินด้านเทคโนโลยี
สารสนเทศของบุคคลภายนอก เพื่อเตรียมความพร้อมในการบริหารจัดการในส่วนที่เกี่ยวข้อง
(6) รวบรวมปัญหาที่พบระหว่างการทดสอบแผนรองรับการดำเนินธุรกิจอย่างต่อเนื่องและ
แผนฉุกเฉินด้านเทคโนโลยีสารสนเทศ และปรับปรุงแก้ไขร่วมกับบุคคลภายนอก
ส่วนที่ 3 : การรายงานต่อธนาคารแห่งประเทศไทย
สถาบันการเงินต้องจัดส่งรายงานบุคคลภายนอกที่สถาบันการเงินใช้บริการงานด้านเทคโนโลยี
สารสนเทศ (IT Outsourcing) และพันธมิตรทางธุรกิจที่มีนัยสำคัญ ให้ธนาคารแห่งประเทศไทยตามที่กำหนด
ในคู่มือประชาชนเป็นรายไตรมาส
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
