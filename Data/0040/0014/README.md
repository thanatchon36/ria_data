risk) ความเสี่ยงด้านชื่อเสียง (reputational risk) ความเสี่ยงจากการพึ่งพาองค์กรอื่นในการดำเนินธุรกิจ
(interdependency risk) ความเสี่ยงจากการกระจุกตัวของระบบงานหรือทรัพยากรที่สำคัญ (concentration
risk) และความเสี่ยงที่มีผลกระทบต่อระบบสถาบันการเงิน (systemic risk) เป็นต้น
(9.3) แผนฉุกเฉินด้านเทคโนโลยีสารสนเทศต้องมีความเป็นไปได้
ในทางปฏิบัติ สามารถนำมาใช้รองรับความเสียหายที่เกิดขึ้นได้จริง และสอดคล้องกับแนวปฏิบัติของ
ธนาคารแห่งประเทศไทย เรื่อง การบริหารความต่อเนื่องทางธุรกิจ (Business Continuity Management :
BCM) และการจัดทําแผนรองรับการดำเนินธุรกิจอย่างต่อเนื่อง (Business Continuity Plan : BCP)
โดยการจัดทำแผนฉุกเฉินด้านเทคโนโลยีสารสนเทศควรครอบคลุมถึงการกำหนดระยะเวลาในการกู้คืนระบบ
(Recovery Time Objective : RTO) และระยะเวลาสูงสุดที่ยอมให้ข้อมูลเสียหาย (Recovery Point
Objective : RPO) ที่สอดคล้องกับความสำคัญของระบบ รวมทั้งการกำหนดระยะเวลาสูงสุดที่ยอมให้
ธุรกิจหยุดชะงัก (Maximum Tolerance Period of Disruption : MTPD) เพื่อรองรับการดำเนินธุรกิจ
อย่างต่อเนื่องของสถาบันการเงิน
(9.4) สถาบันการเงินต้องมีคู่มือหรือเอกสารประกอบการดำเนินการ
ตามแผนฉุกเฉินด้านเทคโนโลยีสารสนเทศ รวมทั้งประชาสัมพันธ์และฝึกอบรมเพื่อให้พนักงานทุกคนที่มี
ส่วนเกี่ยวข้องกับการดำเนินการตามแผนฉุกเฉินด้านเทคโนโลยีสารสนเทศมีความเข้าใจและสามารถ
ปฏิบัติตามแผนดังกล่าวได้
(9.5) สถาบันการเงินต้องทบทวนและทดสอบการปฏิบัติตามแผนฉุกเฉิน
ด้านเทคโนโลยีสารสนเทศอย่างน้อยปีละ 1 ครั้ง และทุกครั้งที่มีการเปลี่ยนแปลงอย่างมีนัยสำคัญ
(9.6) สถาบันการเงินต้องมีศูนย์คอมพิวเตอร์สำรอง (disaster recovery
site) ที่มีความพร้อมใช้งานและสามารถปฏิบัติงานทดแทนได้เมื่อศูนย์คอมพิวเตอร์หลัก (primary site)
หยุดชะงัก โดยศูนย์คอมพิวเตอร์สำรองควรอยู่ห่างจากศูนย์คอมพิวเตอร์หลักเพียงพอที่จะมิให้เกิดปัญหา
หรือได้รับผลกระทบในลักษณะเดียวกันในช่วงเวลาเดียวกัน เช่น ระบบไฟฟ้าขัดข้อง และภัยธรรมชาติ
(10) การบริหารจัดการความเสี่ยงจากบุคคลภายนอก (third party risk
management)
ในกรณีที่สถาบันการเงินใช้บริการงานด้านเทคโนโลยีสารสนเทศจาก
บุคคลภายนอก (IT Outsourcing) หรือเชื่อมต่อระบบเทคโนโลยีสารสนเทศกับบุคคลภายนอก
หรือกรณีที่บุคคลภายนอกสามารถเข้าถึงข้อมูลสำคัญของสถาบันการเงินหรือข้อมูลของลูกค้าที่
ควบคุมดูแลโดยสถาบันการเงินได้ เช่น การใช้บริการศูนย์คอมพิวเตอร์และงานด้านดูแลระบบประมวลผล
การใช้บริการ cloud computing จากผู้ให้บริการภายนอก การเชื่อมต่อระบบเทคโนโลยีสารสนเทศ
กับพันธมิตรทางธุรกิจเพื่อให้บริการร่วมกัน การเชื่อมต่อกับผู้ให้บริการเครือข่ายสาธารณะ หรือผู้ให้บริการ
ระบบชำระเงินกลาง สถาบันการเงินต้องมีการกำกับดูแลความเสี่ยง กระบวนการบริหารความเสี่ยงและ
การรักษาความมั่นคงปลอดภัยด้านเทคโนโลยีสารสนเทศ และการรักษาความปลอดภัยจากภัยไซเบอร์
สอดคล้องตามระดับความเสี่ยงและระดับความมีนัยสำคัญ บนพื้นฐานที่สถาบันการเงินต้องรับผิดชอบ
ต่อการดำเนินธุรกิจและการให้บริการแก่ลูกค้าและคงไว้ซึ่งความน่าเชื่อถือ ชื่อเสียง ประสิทธิภาพ
ในการให้บริการ ตามหลักการดังนี้
