การใช้บริการ การเชื่อมต่อ หรือการเข้าถึงข้อมูลจากบุคคลภายนอก ต้องรายงานการนำมาใช้หรือ
การเปลี่ยนแปลงดังกล่าว ต่อธนาคารแห่งประเทศไทยตามที่กำหนดในคู่มือประชาชนล่วงหน้า 15 วัน
ก่อน าเนินการ
5.5.3 การขออนุญาตการนำเทคโนโลยีมาใช้ หรือการเปลี่ยนแปลงระบบหรือ
เทคโนโลยี สําหรับบริษัทเงินทุน บริษัทเครดิตฟองซิเอร์
บริษัทเงินทุน บริษัทเครดิตฟองซิเอร์ที่นำเทคโนโลยีมาใช้ หรือเปลี่ยนแปลง
ระบบหรือเทคโนโลยี โดยการนำมาใช้หรือการเปลี่ยนแปลงดังกล่าวมีนัยสำคัญตามข้อกำหนด (criteria)
ที่ได้กำหนดขึ้นตาม ข้อ 5.4 ทั้งกรณีที่บริษัทเงินทุน บริษัทเครดิตฟองซิเอร์ดำเนินการเองและกรณีที่
มีการใช้บริการ การเชื่อมต่อ หรือการเข้าถึงข้อมูลจากบุคคลภายนอก ต้องยื่นขออนุญาตก่อนนำมาใช้
หรือก่อนเปลี่ยนแปลงดังกล่าวต่อธนาคารแห่งประเทศไทยตามที่กำหนดในคู่มือประชาชน พร้อมเอกสาร
ที่เกี่ยวข้องอื่นใดที่ธนาคารแห่งประเทศไทยอาจร้องขอเพิ่มเติม เว้นแต่ธนาคารแห่งประเทศไทยมี
คำสั่งการให้บริษัทเงินทุน บริษัทเครดิตฟองซิเอร์ ไม่ต้องยื่นขออนุญาตการนำเทคโนโลยีมาใช้ หรือ
เปลี่ยนแปลงระบบหรือเทคโนโลยี ที่มีนัยสำคัญ โดยธนาคารแห่งประเทศไทยจะพิจารณาให้แล้วเสร็จ
ภายใน 30 วันทําการ นับแต่วันที่ได้รับคำขอและเอกสารถูกต้องครบถ้วน
ทั้งนี้ ในการพิจารณาคำขออนุญาต ธนาคารแห่งประเทศไทยจะพิจารณา
ตามหลักการเสริมสร้างความมั่นคงของสถาบันการเงิน (micro-prudential) ซึ่งรวมถึงการกำกับดูแล
การบริหารจัดการ การบริหารความเสี่ยง การบริหารความมั่นคงปลอดภัยของสถาบันการเงิน ให้สามารถ
รองรับการดำเนินธุรกิจได้อย่างต่อเนื่องเมื่อเกิดปัญหาหรือเหตุการณ์ด้านเทคโนโลยีสารสนเทศ
ที่ส่งผลกระทบต่อระบบสถาบันการเงิน ส่งเสริมประสิทธิภาพของสถาบันการเงิน (efficiency)
สนับสนุนให้สถาบันการเงินมีธรรมาภิบาลที่ดี (good governance) และคุ้มครองลูกค้าและผู้ใช้บริการ
ทางการเงิน (fairness & Consumer protection) รวมถึงเสถียรภาพของระบบสถาบันการเงิน
และระบบเศรษฐกิจ (macro-prudential)
5.5.4 การรายงานปัญหาด้านเทคโนโลยีสารสนเทศต่อธนาคารแห่งประเทศไทย
สถาบันการเงินต้องรายงานต่อธนาคารแห่งประเทศไทยในกรณีที่เกิดปัญหา
หรือเหตุการณ์ที่มีนัยสำคัญในการใช้เทคโนโลยีซึ่งส่งผลกระทบต่อการให้บริการ ระบบงาน หรือชื่อเสียง
ของสถาบันการเงิน รวมถึงกรณีเทคโนโลยีสารสนเทศที่มีนัยสำคัญของสถาบันการเงินถูกโจมตีหรือถูกขู่
โจมตีจากภัยคุกคามทางไซเบอร์ และเป็นปัญหาหรือเหตุการณ์ที่สถาบันการเงินต้องรายงานต่อผู้บริหาร
ในตำแหน่งสูงสุดของสถาบันการเงิน โดยสถาบันการเงินต้องรายงานปัญหาหรือเหตุการณ์ดังกล่าวมายัง
ธนาคารแห่งประเทศไทย ทันทีเมื่อเกิดหรือรับรู้ปัญหาหรือเหตุการณ์นั้น และให้สถาบันการเงินแจ้งสาเหตุ
และการแก้ไขปัญหาเพิ่มเติมภายหลัง
5.6 การขอผ่อนผันการปฏิบัติตามหลักเกณฑ์
กรณีที่สถาบันการเงินใดไม่สามารถปฏิบัติตามหลักเกณฑ์ที่กำหนดในประกาศนี้ได้
ให้สถาบันการเงินยื่นขออนุญาตผ่อนผันการปฏิบัติตามหลักเกณฑ์ดังกล่าวต่อธนาคารแห่งประเทศไทย
