เรียน ผู้จัดการ
ธนาคารแห่งประเทศไทยขอนำส่งประกาศธนาคารแห่งประเทศไทย
เรื่อง หลักเกณฑ์
การกำกับดูแลความเสี่ยงด้านเทคโนโลยีสารสนเทศ (Information Technology Risk) ของสถาบัน
การเงิน ลงวันที่ 1 ตุลาคม 2562 ซึ่งได้ประกาศในราชกิจจานุเบกษา ฉบับประกาศและงานทั่วไป
เล่ม 136 ตอนพิเศษ 280 ง ลงวันที่ 14 พฤศจิกายน 2562 แล้ว และมีผลบังคับใช้ตั้งแต่วันที่
15 พฤศจิกายน 2562 เป็นต้นไป
สาระสำคัญของประกาศฉบับนี้ คือ สถาบันการเงินสามารถพิจารณาการนำเทคโนโลยีมาใช้
หรือการเปลี่ยนแปลงระบบหรือเทคโนโลยีด้วยตนเอง เพื่อรองรับรูปแบบทางธุรกิจและสอดคล้องกับเทคโนโลยี
ที่เปลี่ยนแปลงอย่างรวดเร็ว โดย
1. ธนาคารพาณิชย์ที่มีนัยต่อความเสี่ยงเชิงระบบในประเทศ (Domestic Systemically
Important Banks: D-SIBs) และสถาบันการเงินที่มีความเสี่ยงตั้งต้นทางไซเบอร์ (Cyber inherent risk)
ในระดับสูง ต้องมีผู้บริหารระดับสูงที่ทำหน้าที่บริหารจัดการความมั่นคงปลอดภัยด้านเทคโนโลยีสารสนเทศ
ของสถาบันการเงิน (Chief Information Security Officer : CISO)
2. ธนาคารพาณิชย์ต้องรายงานโครงการด้านเทคโนโลยีสารสนเทศที่มีนัยสำคัญประจำปี
ให้ธนาคารแห่งประเทศไทยทราบ โดยยกเลิกการขออนุญาตธนาคารแห่งประเทศไทยก่อนการนำเทคโนโลยีมา
ใช้ หรือก่อนการเปลี่ยนแปลงเทคโนโลยีที่มีนัยสำคัญ ทั้งนี้ สำหรับบริษัทเงินทุนและบริษัทเครดิตฟองซิเอร์
ยังคงให้ขออนุญาตการใช้หรือเปลี่ยนแปลงด้านเทคโนโลยีสารสนเทศที่มีนัยสำคัญ เว้นแต่ธนาคารแห่ง
ประเทศไทยจะสั่งการเป็นอย่างอื่น
ในต่างประเทศ
3. สถาบันการเงินที่มีโครงสร้างการกำกับดูแลความเสี่ยงด้านเทคโนโลยีสารสนเทศ
แบบรวมศูนย์สำหรับบริษัทในกลุ่มธุรกิจหรือบริษัทที่มีความเกี่ยวข้องกัน โดยให้บริษัทในกลุ่มธุรกิจเดียวกัน
หรือบริษัทที่มีความเกี่ยวข้องกันนั้นเป็นผู้ดูแลความเสี่ยงด้านเทคโนโลยีสารสนเทศแทน ซึ่งบริษัทดังกล่าว
อาจอยู่ในประเทศหรือต่างประเทศก็ได้ สถาบันการเงินต้องแจ้งธนาคารแห่งประเทศไทยก่อนการใช้โครงสร้าง
การกำกับดูแลความเสี่ยงด้านเทคโนโลยีสารสนเทศดังกล่าว เช่น กรณีธนาคารพาณิชย์ที่เป็นบริษัทลูกของ
ธนาคารพาณิชย์ต่างประเทศมีการกำกับดูแลความเสี่ยงด้านเทคโนโลยีสารสนเทศแบบรวมศูนย์อยู่ที่บริษัทแม่
