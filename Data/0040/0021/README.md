ทั้งนี้ ในการพิจารณาคําขอผ่อนผัน ธนาคารแห่งประเทศไทยจะพิจารณาตาม
หลักการเสริมสร้างความมั่นคงของสถาบันการเงิน (micro-prudential) ซึ่งรวมถึงการกำกับดูแล
การบริหารจัดการ การบริหารความเสี่ยง การบริหารความมั่นคงปลอดภัยของสถาบันการเงิน ให้สามารถ
รองรับการดำเนินธุรกิจได้อย่างต่อเนื่องเมื่อเกิดปัญหาหรือเหตุการณ์ด้านเทคโนโลยีสารสนเทศ
ที่ส่งผลกระทบต่อระบบสถาบันการเงิน ส่งเสริมประสิทธิภาพของสถาบันการเงิน (efficiency)
สนับสนุนให้สถาบันการเงินมีธรรมาภิบาลที่ดี (good governance) และคุ้มครองลูกค้าและผู้ใช้บริการ
ทางการเงิน (fairness & consumer protection) รวมถึงเสถียรภาพของระบบสถาบันการเงิน
และระบบเศรษฐกิจ (macro-prudential)
5.7 การกำหนดเงื่อนไขเพิ่มเติม ชะลอ ระงับ สั่งให้แก้ไข เพิกถอน หรือเข้าตรวจสอบ
การนำเทคโนโลยีมาใช้ หรือการเปลี่ยนแปลงระบบหรือเทคโนโลยี
ธนาคารแห่งประเทศไทยอาจพิจารณากำหนดเงื่อนไขเพิ่มเติม ชะลอ ระงับ สั่งให้
แก้ไข เพิกถอน หรือเข้าตรวจสอบ การนําเทคโนโลยีมาใช้ หรือการเปลี่ยนแปลงระบบหรือเทคโนโลยี
ทั้งกรณีที่สถาบันการเงินดำเนินการเองและกรณีที่มีบริการ การเชื่อมต่อ หรือการเข้าถึงข้อมูลจาก
บุคคลภายนอก ตามความจำเป็นเป็นรายกรณี รวมทั้งธนาคารแห่งประเทศไทยมีสิทธิเข้าตรวจสอบ
บุคคลภายนอกดังกล่าวที่มีนัยสำคัญต่อระบบสถาบันการเงิน หากพบว่าเป็นการดำเนินการที่ส่งผล
กระทบต่อประชาชนในวงกว้างหรือความเชื่อมั่นในระบบสถาบันการเงิน
6. บทเฉพาะกาล
6.1 สถาบันการเงินที่เข้าเงื่อนไขเป็นธนาคารพาณิชย์ที่มีนัยต่อความเสี่ยงเชิงระบบ
ในประเทศ (Domestic Systemically Important Banks: D-SIBs) หรือสถาบันการเงินที่มีความเสี่ยง
ตั้งต้นทางไซเบอร์ (Cyber inherent risk) ในระดับสูง ก่อนวันที่ประกาศฉบับนี้มีผลบังคับใช้ ต้องจัดให้
มีผู้บริหารระดับสูงที่ทำหน้าที่บริหารจัดการความมั่นคงปลอดภัยด้านเทคโนโลยีสารสนเทศของ
สถาบันการเงิน (Chief Information Security Officer : CISO) ตามที่กำหนดในข้อ 5.3.1 (2.3)
ภายใน 1 ปี นับจากวันที่ประกาศนี้มีผลบังคับใช้
6.2 การกำหนดให้สถาบันการเงินจัดทำข้อกำหนด (criteria) ในการพิจารณา
ความมีนัยสําคัญของการนำเทคโนโลยีมาใช้ หรือการเปลี่ยนแปลงระบบหรือเทคโนโลยี ตามที่กำหนด
ในข้อ 5.4 นั้น ให้มีผลใช้บังคับตั้งแต่วันที่ 1 มกราคม 2563 โดยในระหว่างที่สถาบันการเงินยังไม่มี
ข้อกำหนดดังกล่าว สถาบันการเงินต้องพิจารณาความมีนัยสำคัญของการนำเทคโนโลยีมาใช้ หรือ
การเปลี่ยนแปลงระบบหรือเทคโนโลยี ภายใต้กรอบหลักการที่คํานึงถึงความเสี่ยงและผลกระทบต่อ
การดำเนินธุรกิจของสถาบันการเงินในวงกว้าง (bank wide impact) และความเสี่ยงและผลกระทบต่อ
ระบบสถาบันการเงินในวงกว้าง (banking system wide impact) ตามกรอบหลักการที่กำหนดในข้อ 5.4
