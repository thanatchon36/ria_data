(facilities) ที่เกี่ยวข้องกับเทคโนโลยีสารสนเทศ เพื่อป้องกันความเสียหายที่อาจเกิดขึ้นจากการบุกรุกหรือ
จากภัยธรรมชาติ
และให้มีความพร้อมใช้งานสามารถรองรับการดำเนินธุรกิจอย่างต่อเนื่อง
(5) การรักษาความมั่นคงปลอดภัยของระบบเครือข่ายสื่อสาร
(communications security)
สถาบันการเงินต้องรักษาความมั่นคงปลอดภัยของระบบเครือข่ายสื่อสาร
ของสถาบันการเงิน เพื่อให้ระบบเครือข่ายสื่อสารและข้อมูลที่รับส่งผ่านเครือข่ายสื่อสารมีความมั่นคง
ปลอดภัย และสามารถป้องกันการบุกรุกหรือภัยคุกคามที่อาจเกิดขึ้น
(6)
สารสนเทศ (IT operations security)
การรักษาความมั่นคงปลอดภัยในการปฏิบัติงานด้านเทคโนโลยี
สถาบันการเงินต้องรักษาความมั่นคงปลอดภัยในการปฏิบัติงานด้าน
เทคโนโลยีสารสนเทศ โดยต้องครอบคลุมอย่างน้อยในเรื่องดังต่อไปนี้
(6.1) การบริหารจัดการขีดความสามารถ (capacity management)
ของระบบ และระบบสาธารณูปโภค เช่น การประเมินแนวโน้มการใช้ทรัพยากรด้านเทคโนโลยีสารสนเทศ
เพื่อให้สามารถบริหารทรัพยากรด้านเทคโนโลยีสารสนเทศได้อย่างเพียงพอต่อการรองรับการดำเนินธุรกิจ
และสามารถวางแผนการจัดการเทคโนโลยีสารสนเทศให้รองรับการใช้งานในอนาคต
(62) การรักษาความมั่นคงปลอดภัยของเครื่องแม่ข่าย (server) และ
อุปกรณ์ที่ใช้ปฏิบัติงานของผู้ใช้เทคโนโลยี (endpoint) เช่น การติดตั้งโปรแกรมป้องกันไวรัสหรือระบบ
ตรวจจับการแต่งตัวของโปรแกรมไม่ประสงค์ดี (malware) หรือการโจมตีด้วยรูปแบบต่าง ๆ เพื่อป้องกัน
การรั่วไหลของข้อมูลหรือการเข้าใช้งานโดยไม่ได้รับอนุญาต
(6.3) การสำรองข้อมูล (data backup) ด้วยวิธีการและระยะเวลา
ที่เหมาะสม เช่น การสำรองข้อมูลประจำวัน เพื่อให้มีข้อมูลสำรองที่มีความพร้อมใช้งานในกรณีที่ระบบ
และข้อมูลหลักเกิดเหตุขัดข้องหรือได้รับความเสียหาย
(6.4) การจัดเก็บข้อมูลบันทึกเหตุการณ์ (Logging) ของเครื่องแม่ข่าย
ระบบงาน และอุปกรณ์เครือข่ายที่สำคัญ เช่น การจัดเก็บและสอบทานบันทึกการเข้าถึงระบบ (access log)
และบันทึกการดาเนินงาน (activity log) เพื่อให้สามารถติดตามและตรวจสอบการเข้าถึงและการใช้งาน
ระบบหรือข้อมูลและใช้เป็นหลักฐานการทำธุรกรรมทางอิเล็กทรอนิกส์ให้แก่ผู้ใช้บริการ
(6.5) การติดตามดูแลระบบและเฝ้าระวังภัยคุกคาม (security
monitoring) โดยมีกระบวนการหรือเครื่องมือตรวจจับเหตุการณ์ผิดปกติหรือภัยคุกคามที่มีผลกระทบ
ต่อความมั่นคงปลอดภัยของระบบที่สำคัญ เช่น เครื่องมือติดตามและวิเคราะห์ภัยคุกคามทางไซเบอร์
อย่างต่อเนื่อง เพื่อให้สามารถตรวจจับ ป้องกัน และรับมือเหตุการณ์ผิดปกติและภัยคุกคามได้อย่างทันท่วงที
(6.6) การบริหารจัดการช่องโหว่ (vulnerability management)
ของระบบที่เหมาะสมตามระดับความเสี่ยง เพื่อให้ทราบถึงช่องโหว่และสามารถดำเนินการแก้ไขและป้องกัน
ภัยคุกคามที่อาจเกิดขึ้นได้อย่างทันการณ์ โดยสถาบันการเงินต้องประเมินช่องโหว่ของระบบงานสำคัญ
ทุกระบบอย่างน้อยปีละ 1 ครั้ง และทุกครั้งที่มีการเปลี่ยนแปลงอย่างมีนัยสำคัญ เช่น กรณีที่มีการ
เปลี่ยนแปลงของระบบเทคโนโลยีสารสนเทศ ความเสี่ยง มาตรฐานสากล อย่างมีนัยสำคัญ
