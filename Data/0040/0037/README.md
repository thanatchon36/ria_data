ความเสี่ยงและอุปสรรคที่อาจเกิดขึ้นจากประเทศที่บุคคลภายนอกตั้งอยู่หรือประกอบธุรกิจ
(Country Risk) ด้วย
10. การติดตามผลการปฏิบัติงานของบุคคลภายนอก
10.1 สง. ต้องกำหนดผู้รับผิดชอบและจัดการติดตามผลการปฏิบัติงานของบุคคลภายนอกอย่างต่อเนื่อง
โดยพิจารณาตามระดับความเสี่ยงและระดับความมีนัยสำคัญของการใช้บริการ การเชื่อมต่อหรือ
การเข้าถึงข้อมูลจากบุคคลภายนอก เช่น กำหนดให้บุคคลภายนอกรายงานผลการปฏิบัติงาน
อย่างสม่ำเสมอ กําหนดการประชุมติดตามอย่างสม่ำเสมอและต่อเนื่อง การเข้าสังเกตการณ์
การดำเนินงานของบุคคลภายนอก เป็นต้น
10.2 สง, ต้องกำหนดให้บุคคลภายนอกรายงานเหตุการณ์ผิดปกติที่เกิดขึ้นระหว่างการดำเนินงานที่เกี่ยวข้อง
กับการใช้บริการ การเชื่อมต่อหรือการเข้าถึงข้อมูลของ สง. ให้ สง. ได้รับทราบอย่างทันการณ์
เพื่อประเมินผลกระทบที่มีต่อ สง. ทั้งนี้ กรณีประเมินว่าผลกระทบที่เกิดขึ้นมีผลต่อการดำเนินธุรกิจ
ของ สง, อย่างมีนัยสำคัญ สง. ต้องมีส่วนร่วมในการตัดสินใจแก้ไขเหตุการณ์ผิดปกติ
ม
10.3 สง. ต้องทบทวนการประเมินศักยภาพ การประเมินผลการปฏิบัติงาน และการประเมินความเสี่ยงของ
การใช้บริการ การเชื่อมต่อหรือการเข้าถึงข้อมูลจากบุคคลภายนอกทั้งในด้านประสิทธิภาพ
การรักษาความมั่นคงปลอดภัยเทคโนโลยีสารสนเทศ และการปฏิบัติตามกฎหมาย เมื่อจะต่อสัญญา
และเมื่อถึงรอบระยะเวลาที่ สง. กำหนด ทั้งนี้ การใช้บริการ การเชื่อมต่อหรือการเข้าถึงข้อมูลจาก
บุคคลภายนอกที่มีนัยสำคัญควรกำหนดให้ดำเนินการอย่างน้อยปีละครั้ง รวมถึงให้รายงานผล
การประเมินดังกล่าวต่อคณะกรรมการหรือผู้บริหารระดับสูงที่ได้รับมอบหมาย
11.1 จัดให้มีมาตรฐานหรือระเบียบปฏิบัติว่าด้วยการยกเลิกและสิ้นสุดสัญญาหรือข้อตกลง เพื่อเป็น
11. การยกเลิกและการสิ้นสุดสัญญาหรือข้อตกลง
กรอบแนวทางการยกเลิกหรือสิ้นสุดสัญญาหรือข้อตกลง โดยคำนึงถึงความต่อเนื่องในการ
ให้บริการ และความมั่นคงปลอดภัยด้านเทคโนโลยีสารสนเทศ ทั้งนี้ มาตรฐานหรือระเบียบปฏิบัติ
ดังกล่าว ควรครอบคลุม บทบาทหน้าที่คณะกรรมการและหน่วยงานที่เกี่ยวข้อง กระบวนการและ
การควบคุมภายใน เช่น การสำรองข้อมูลก่อนการยกเลิก การลบหรือนำกลับทรัพย์สินสำคัญของ สง
(ตัวอย่างเช่น ข้อมูล กุญแจการเข้ารหัสข้อมูล และบัญชีผู้ใช้งาน) เป็นต้น
11.2 การพิจารณายกเลิกหรือสิ้นสุดสัญญาหรือข้อตกลง สง. ควรประเมินผลกระทบและความเสี่ยงที่
อาจเกิดขึ้นจากการยกเลิกและสิ้นสุดสัญญาหรือข้อตกลง และดำเนินการตามมาตรฐานหรือ
ระเบียบปฏิบัติว่าด้วยการยกเลิกและสิ้นสุดสัญญาหรือข้อตกลง และกำหนดกลยุทธ์และแผนงาน
การยกเลิกและสิ้นสุดสัญญาหรือข้อตกลง (Exit Strategy and Exit Plan) ที่ชัดเจน เพื่อให้มั่นใจว่า
การยกเลิกหรือสิ้นสุดสัญญาหรือข้อตกลงเป็นไปอย่างมีประสิทธิภาพและได้เตรียมความพร้อมต่อ
บ
ผลกระทบที่อาจเกิดขึ้น เช่น การหยุดให้บริการของระบบที่ส่งผลกระทบกับลูกค้าหรือผู้ใช้บริการ
การรักษาความมั่นคงปลอดภัยด้านเทคโนโลยีสารสนเทศ เป็นต้น
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
