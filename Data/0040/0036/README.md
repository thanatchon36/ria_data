9. การจัดทำสัญญาหรือข้อตกลงการใช้บริการ การเชื่อมต่อหรือการเข้าถึงข้อมูลจากบุคคลภายนอก
9.1 สง. ต้องจัดทำสัญญาหรือข้อตกลงการใช้บริการ การเชื่อมต่อหรือการเข้าถึงข้อมูลจากบุคคลภายนอก
อย่างเป็นลายลักษณ์อักษร และจัดเก็บสัญญาหรือข้อตกลงดังกล่าวไว้ที่ สง. เพื่อสามารถบังคับใช้ได้
ตามกฎหมาย และพร้อมสำหรับการตรวจสอบ หรือเมื่อร้องขอโดยธนาคารแห่งประเทศไทย
9.2 สง. ต้องระบุรายละเอียดและกำหนดเงื่อนไขที่สำคัญในสัญญาหรือข้อตกลงกับบุคคลภายนอก
อย่างชัดเจน โดยพิจารณาให้ครอบคลุมตามระดับความเสี่ยงและความมีนัยสำคัญของการใช้บริการ
การเชื่อมต่อหรือการเข้าถึงข้อมูลจากบุคคลภายนอก ดังนี้
(1) ขอบเขตการใช้บริการ การเชื่อมต่อหรือการเข้าถึงข้อมูลจากบุคคลภายนอก
(2) บทบาท หน้าที่ และความรับผิดชอบของบุคคลภายนอก และ สง
(3) มาตรฐานการปฏิบัติงานขั้นต่ำของบุคคลภายนอก เช่น มาตรฐานการควบคุมภายใน มาตรฐาน
การรักษาความลับของระบบและข้อมูล (Confidentiality) ความถูกต้องเชื่อถือได้ของระบบและ
ข้อมูล (Integrity) และความพร้อมใช้งานด้านเทคโนโลยีสารสนเทศ (Availability) และมาตรฐาน
การคุ้มครองลูกค้าของ สง. เป็นต้น
(4) แผนฉุกเฉินด้านเทคโนโลยีสารสนเทศสำหรับการใช้บริการ การเชื่อมต่อหรือการเข้าถึง
ข้อมูลจากบุคคลภายนอกควรสอดคล้องกับแผนฉุกเฉินด้านเทคโนโลยีสารสนเทศของ สง
(5) การติดตามและรายงานผลการปฏิบัติงานของบุคคลภายนอก (Ongoing Monitoring)
ซึ่งครอบคลุมถึงการแจ้งการเปลี่ยนแปลงหรือเหตุการณ์ที่สำคัญ และรายงานปัญหาผิดปกติ
ที่เกิดจากการใช้บริการ การเชื่อมต่อหรือการเข้าถึงข้อมูลจากบุคคลภายนอก
(6) การคุ้มครองข้อมูลส่วนบุคคลทั้งข้อมูลของ สง. และข้อมูลของลูกค้า ต้องกำหนดให้เป็นไป
ตามกฎหมายและกฎเกณฑ์ที่เกี่ยวข้อง
(7) การทำลายข้อมูลเมื่อสิ้นสุดหรือยกเลิกการใช้บริการ การเชื่อมต่อหรือการเข้าถึงข้อมูลจาก
บุคคลภายนอก เช่น การกำหนดให้บุคคลภายนอกต้องออกหนังสือรับรองการทำลายข้อมูลของ สง
(8) เงื่อนไขหรือสิทธิของ สง. ในการขอเปลี่ยนแปลง ยุติหรือยกเลิกสัญญาหรือข้อตกลง กรณีที่เกิด
การเปลี่ยนแปลงหรือเกิดการละเมิดสัญญาหรือข้อตกลง เช่น การเปลี่ยนเจ้าของกิจการ การละเมิด
ความปลอดภัยหรือการรักษาความลับ และการที่บุคคลภายนอกอยู่ระหว่างกระบวนการ
พิทักษ์ทรัพย์/การชำระบัญชี/ล้มละลาย เป็นต้น
(9) แนวทางการระงับข้อพิพาท และความรับผิดต่อความเสียหาย
(10) การระบุสิทธิในการเข้าตรวจสอบโดยสถาบันการเงิน ธนาคารแห่งประเทศไทย ผู้ตรวจสอบ
ภายนอกที่ได้รับการแต่งตั้งจาก สง. หรือ ธปท. ให้สามารถเข้าตรวจสอบการดำเนินงานและ
การควบคุมภายในของบุคคลภายนอกในส่วนที่เกี่ยวข้องกับการใช้บริการ การเชื่อมต่อหรือ
การเข้าถึงข้อมูลจากบุคคลภายนอกของ สง
9.3 ในกรณีเป็นการใช้บริการงานด้านเทคโนโลยีสารสนเทศจากบุคคลภายนอก (IT Outsourcing)
ที่มีนัยสำคัญ สง. ควรกำหนดสิทธิของ สง. ในการพิจารณาอนุมัติกรณีบุคคลภายนอกว่าจ้าง
ผู้รับเหมาช่วง (Subcontract) และข้อกำหนดที่บุคคลภายนอกต้องรับผิดชอบต่อผลการปฏิบัติงาน
ของผู้รับเหมาช่วง
9.4 กรณีการใช้บริการ การเชื่อมต่อหรือการเข้าถึงข้อมูลจากบุคคลภายนอกที่ตั้งอยู่ในต่างประเทศ สัญญา
หรือข้อตกลงในการใช้บริการ การเชื่อมต่อหรือการเข้าถึงข้อมูลจากบุคคลภายนอกควรพิจารณาถึง
ฝ่ายกำกับและตรวจสอบความเสี่ยงด้านเทคโนโลยีสารสนเทศ
Third Party Risk Management Implementation Guideline
