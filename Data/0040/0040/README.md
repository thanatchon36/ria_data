12.3 การควบคุมการเข้าถึง (Access Control)
(1)
กำหนดกระบวนการจัดการและควบคุมดูแลสิทธิในการเบิกใช้และการเข้าถึงระบบและข้อมูล
ของ สง. ที่ชัดเจนเป็นลายลักษณ์อักษร เป็นไปตามนโยบายการรักษาความมั่นคงปลอดภัย
ด้านเทคโนโลยีสารสนเทศ ที่ สง. กำหนด รวมทั้งตามมาตรฐานสากลที่เป็นที่ยอมรับโดยทั่วไป
(2) กำหนดบทบาทหน้าที่ และความรับผิดชอบของผู้มีสิทธิเข้าใช้งานระบบและผู้ใช้งานที่ได้รับ
สิทธิสูงให้ชัดเจน
(3) ควบคุมดูแลการให้สิทธิแก่บุคคลภายนอก โดยจํากัดสิทธิตามบทบาทหน้าที่ และความจําเป็น
ในการใช้งาน มีการอนุมัติการเบิกใช้งาน เพื่อไม่ให้บุคคลใดบุคคลหนึ่งปฏิบัติงานได้ตั้งแต่ต้น
จนจบกระบวนการ
(4) มีระบบหรือกระบวนการติดตามระหว่างการใช้งานบัญชีผู้ใช้งานที่มีสิทธิสูงสุด รวมทั้ง
ควรติดตามและสอบทานสถานะสิทธิและการใช้งานหรือการเข้าถึงระบบข้อมูล ตามรอบ
ระยะเวลาที่สอดคล้องกับความเสี่ยงและความสำคัญของสิทธิอย่างเป็นประจำ เพื่อให้
มั่นใจว่าการใช้งานสิทธิเป็นไปตามขอบเขต และความจําเป็นในการใช้งาน
กำหนดวิธีการระบุและพิสูจน์ตัวตนผู้ใช้งาน ด้วยวิธีการที่รัดกุมเพียงพอ สอดคล้องกับ
มาตรฐานนโยบายที่ สง. กำหนด หรือมาตรฐานสากลที่เป็นที่ยอมรับโดยทั่วไป
(5)
(6) ในกรณีที่บุคคลภายนอกเชื่อมต่อเพื่อเข้าถึงระบบงานของ สง. ผ่านช่องทางการเข้าถึง
ระบบงานระยะไกล (System Remote Access) สง. ควรมีกระบวนการบริหารจัดการ
การเข้าถึงระยะไกลด้วยวิธีการที่ปลอดภัย ดังนี้
มีการขออนุมัติก่อนการเข้าถึงระบบงานระยะไกล (System Remote Access) ของบัญชี
ผู้ใช้งานสิทธิสูงอย่างเคร่งครัด โดยให้ใช้เฉพาะกรณีที่มีความจำเป็นเท่านั้น และจํากัด
ระยะเวลาในการเข้าถึงระบบงาน
มีการพิสูจน์ตัวตนผู้ใช้งานแบบ Two-Factors Authentication และการเชื่อมต่อผ่าน
Virtual Private Network (VPN)
• มีการควบคุมการเข้าใช้งาน โดยจำกัดการเข้าใช้งานได้เฉพาะอุปกรณ์ที่ได้รับอนุญาตเท่านั้น
หรือใช้เทคโนโลยีบริหารจัดการเครื่องคอมพิวเตอร์แบบเสมือน (Virtual Desktops
Infrastructure) เพื่อลดความเสี่ยงจากการติด Malware หรือการเข้าถึงระบบงาน
ที่ไม่เหมาะสม
สามารถระบุและสอบทานแหล่งที่มาของอุปกรณ์หรือระบบปลายทางที่เข้าเชื่อมต่อกับ
ระบบเครือข่ายของ สง. แบบระยะไกล
มีการสอบทานการเข้าถึงระบบงานระยะไกล โดยบัญชีผู้ใช้งานสิทธิสูงด้วยบุคคลหรือ
หน่วยงานที่มีความเป็นอิสระและมีความรู้ความเชี่ยวชาญเพียงพอ
(7) ดูแลให้บุคคลภายนอกจัดเก็บบันทึกข้อมูลประวัติของการพิสูจน์ตัวตนและการเข้าถึง
(Access Log) บันทึกการดำเนินงาน (Activity Log) ตามระยะเวลาที่กฎหมายกําหนด
โดยมีการสอบทานข้อมูลการบันทึกเหตุการณ์ตามรอบระยะเวลาที่สอดคล้องกับความเสี่ยง
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
