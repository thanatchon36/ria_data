ส่วนที่ 1 : การกำกับดูแลการบริหารจัดการความเสี่ยงจากบุคคลภายนอก (Risk Governance)
สถาบันการเงิน (สง.) ต้องจัดให้มีการกำกับดูแลการบริหารจัดการความเสี่ยงจากการใช้บริการ
การเชื่อมต่อหรือการเข้าถึงข้อมูลจากบุคคลภายนอก โดยประกอบด้วย การกำหนดบทบาทหน้าที่และ
ความรับผิดชอบของคณะกรรมการหรือผู้บริหารระดับสูงของสถาบันการเงินในการกำกับดูแล การจัดให้มี
โครงสร้างองค์กรที่มีการถ่วงดุลในเรื่องการบริหารจัดการความเสี่ยงจากบุคคลภายนอก การบริหารจัดการ
บุคลากรที่เกี่ยวข้อง การคุ้มครองลูกค้า การจัดให้มีนโยบายการบริหารจัดการความเสี่ยงจากบุคคลภายนอก
และการตรวจสอบ ดังนี้
1. บทบาทหน้าที่และความรับผิดชอบของคณะกรรมการหรือผู้บริหารระดับสูงที่ได้รับมอบหมาย
1.1 ดูแลให้การใช้บริการ การเชื่อมต่อหรือการเข้าถึงข้อมูลจากบุคคลภายนอกสอดคล้องกับกลยุทธ์
ในการดำเนินธุรกิจ มีการบริหารความเสี่ยงให้อยู่ในระดับที่สถาบันการเงินยอมรับได้ (Risk Appetite)
1.2 ดูแลให้มีนโยบาย ครอบคลุมการบริหารจัดการความเสี่ยงจากบุคคลภายนอก เพียงพอกับระดับความเสี่ยง
และไม่ขัดต่อกฎหมายและกฎเกณฑ์ที่เกี่ยวข้อง
และระดับความมีนัยสําคัญของการใช้บริการ การเชื่อมต่อหรือการเข้าถึงข้อมูลจากบุคคลภายนอก
อย่างชัดเจนและเป็นลายลักษณ์อักษร อาจเป็นนโยบายที่จัดทำขึ้นเฉพาะหรือรวมอยู่ในนโยบายที่
สถาบันการเงินมีอยู่แล้ว รวมทั้งจัดทำมาตรฐานและระเบียบวิธีปฏิบัติที่สอดรับกับนโยบายดังกล่าว
จัดให้มีการนำไปปฏิบัติอย่างทั่วถึง นอกจากนี้ ดูแลให้มีการทบทวนและประเมินประสิทธิภาพของ
นโยบาย มาตรฐานและระเบียบวิธีปฏิบัติดังกล่าวอย่างสม่ำเสมออย่างน้อยปีละ 1 ครั้ง และ
เมื่อมีการเปลี่ยนแปลงอย่างมีนัยสําคัญ
1.3 จัดให้มีการกำกับและควบคุมดูแลการใช้บริการ การเชื่อมต่อหรือการเข้าถึงข้อมูลจากบุคคลภายนอก
ให้เป็นไปตามนโยบาย มาตรฐานและระเบียบวิธีปฏิบัติที่กำหนด และพิจารณาให้ความเห็นชอบต่อ
การใช้บริการ การเชื่อมต่อหรือการเข้าถึงข้อมูลที่มีนัยสำคัญ
2. จัดโครงสร้างองค์กรให้มีการถ่วงดุล
สถาบันการเงินควรจัดโครงสร้างองค์กร และหน้าที่ความรับผิดชอบที่เกี่ยวกับการบริหารจัดการบุคคลภายนอก
ให้มีการถ่วงดุลตามหลัก 3 Lines of Defence โดยมีการแบ่งแยกหน้าที่ความรับผิดชอบอย่างชัดเจนและ
มีการถ่วงดุลในการทําหน้าที่ของหน่วยงานที่ทำหน้าที่ปฏิบัติงาน (1 Line) บริหารความเสี่ยงและกำกับ
ดูแลการปฏิบัติตามกฎหมายและกฎเกณฑ์ (2'' line) และการตรวจสอบ (3d line)
ม
ทั้งนี้ กรณีที่สถาบันการเงินมีโครงสร้างการกำกับดูแลความเสี่ยงด้านเทคโนโลยีสารสนเทศรวมกับบริษัทใน
กลุ่มธุรกิจเดียวกันหรือบริษัทที่มีความเกี่ยวข้อง การพิจารณาโครงสร้างการกำกับดูแลตามหลักการแบ่งแยก
หน้าที่ความรับผิดชอบตาม 3 Lines of Defence ให้สามารถพิจารณาโดยดูจากภาพรวมทั้งหมดของ
กลุ่มธุรกิจเดียวกันหรือบริษัทที่มีความเกี่ยวข้องได้ อย่างไรก็ดี สถาบันการเงินและคณะกรรมการของ
สถาบันการเงินในประเทศไทยยังคงต้องรับผิดชอบต่อการกำกับดูแลความเสี่ยงด้านเทคโนโลยีสารสนเทศ
เสมือนสถาบันการเงินดำเนินการเอง
Third Party Risk Management Implementation Guideline
ฝ่ายกำกับและตรวจสอบความเสี่ยงด้านเทคโนโลยีสารสนเทศ
