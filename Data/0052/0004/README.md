ผู้ประกอบธุรกิจต้องระบุให้ธนาคารแห่งประเทศไทยมีสิทธิเข้าตรวจสอบการดำเนินการด้านเทคโนโลยี
สารสนเทศของบุคคลภายนอกรายที่มีนัยสำคัญ เป็นเงื่อนไขในสัญญาหรือข้อตกลงในการใช้บริการ
2.5.5 ผู้ประกอบธุรกิจต้องรายงานปัญหาหรือเหตุการณ์ที่มีนัยสำคัญด้านเทคโนโลยี
สารสนเทศ ซึ่งส่งผลกระทบต่อการให้บริการ ระบบงาน หรือชื่อเสียงของผู้ประกอบธุรกิจ รวมถึงกรณีถูกโจมตี
หรือถูกโจมตีจากภัยคุกคามทางไซเบอร์ และเป็นปัญหาหรือเหตุการณ์ที่ผู้ประกอบธุรกิจต้องรายงานต่อ
ผู้บริหารในตำแหน่งสูงสุดของผู้ประกอบธุรกิจ มายังธนาคารแห่งประเทศไทยตามช่องทางที่กำหนดทันที
นับจากรับรู้ปัญหาหรือเหตุการณ์นั้น และให้ผู้ประกอบธุรกิจแจ้งสาเหตุและการแก้ไขปัญหาเพิ่มเติมภายหลัง
ทั้งนี้ ผู้ประกอบธุรกิจต้องถือปฏิบัติตามประกาศธนาคารแห่งประเทศไทยว่าด้วยการกำหนด
หลักเกณฑ์ วิธีการ และเงื่อนไขในการประกอบธุรกิจสินเชื่อส่วนบุคคลภายใต้การกำกับโดยเคร่งครัด
เว้นแต่จะได้กําหนดเป็นอย่างอื่นตามหนังสือเวียนฉบับนี้
3. การผ่อนผันหลักเกณฑ์หรือเงื่อนไขการประกอบธุรกิจสินเชื่อส่วนบุคคลภายใต้การกำกับ
ธนาคารแห่งประเทศไทยผ่อนผันหลักเกณฑ์หรือเงื่อนไขการประกอบธุรกิจสินเชื่อ
ส่วนบุคคลภายใต้การกำกับ สำหรับการประกอบธุรกิจสินเชื่อส่วนบุคคลดิจิทัลในกรณีดังต่อไปนี้
3.1 ผู้ประกอบธุรกิจไม่จำเป็นต้องพิจารณาฐานะทางการเงินจากรายได้หรือกระแสเงินสด
3.2 ผู้ประกอบธุรกิจไม่จำเป็นต้องปฏิบัติตามหลักเกณฑ์เกี่ยวกับการกำหนดวงเงินสินเชื่อ
ตามสัดส่วนรายได้ หรือกระแสเงินสดหมุนเวียนในบัญชีเงินฝากของผู้บริโภค
3.3 ผู้ประกอบธุรกิจไม่จำเป็นต้องนำจำนวนวงเงินสินเชื่อส่วนบุคคลดิจิทัล นับรวมกับ
จำนวนวงเงินสินเชื่อส่วนบุคคลภายใต้การกำกับที่มิใช่สินเชื่อที่มีทะเบียนรถเป็นประกัน หรือสินเชื่อระหว่าง
บุคคลกับบุคคล ที่ผู้บริโภครายดังกล่าวได้รับจากผู้ประกอบธุรกิจสินเชื่อส่วนบุคคลดิจิทัลอื่น ผู้ประกอบธุรกิจ
สินเชื่อส่วนบุคคลภายใต้การกำกับที่มิใช่สินเชื่อที่มีทะเบียนรถเป็นประกันอื่น ผู้ประกอบธุรกิจระบบหรือ
เครือข่ายอิเล็กทรอนิกส์สำหรับธุรกรรมสินเชื่อระหว่างบุคคลกับบุคคลอื่น หรือสถาบันการเงินอื่น
3.4 ผู้ประกอบธุรกิจไม่จำเป็นต้องใช้ข้อมูลจากแหล่งข้อมูลกลาง หรือจัดตั้งศูนย์ข้อมูล
เพื่อใช้ข้อมูลร่วมกันในการสอบยันข้อมูลของผู้บริโภค เช่น วงเงินสินเชื่อที่ได้รับทั้งสิ้น และภาระหนี้สิน
ผู้ประกอบธุรกิจยังคงต้องให้ความสำคัญกับความน่าเชื่อถือของข้อมูลที่นำมาใช้
หมุนเวียนในบัญชีเงินฝากของผู้บริโภคสำหรับการพิจารณาให้สินเชื่อ
ทั้งนี้
4. การรายงานข้อมูลต่อธนาคารแห่งประเทศไทย
ผู้ประกอบธุรกิจต้องจัดทำและจัดส่งรายงานที่เกี่ยวข้องกับสินเชื่อส่วนบุคคลดิจิทัล เพิ่มเติม
จากการจัดทํารายงานสินเชื่อส่วนบุคคลภายใต้การกำกับตามที่ธนาคารแห่งประเทศไทยกำหนด ในรูปแบบ
Excel file ที่เผยแพร่ผ่านทางเว็บไซต์ของธนาคารแห่งประเทศไทย และให้จัดส่งแบบรายงานดังกล่าว
ผ่านช่องทางการรับส่งข้อมูลของระบบ DMS Data Acquisition ทางอินเทอร์เน็ต เว้นแต่มีเหตุจำเป็นและ
ได้รับการผ่อนผันจากธนาคารแห่งประเทศไทย โดยในการผ่อนผัน ธนาคารแห่งประเทศไทยอาจกําหนด
หลักเกณฑ์หรือเงื่อนไขอื่นเพิ่มเติมด้วยก็ได้
ประกาศธนาคารแห่งประเทศไทย ที่ สนส. 12/2563 ข้อ 5.4.1 (1.1) และที่แก้ไขเพิ่มเติม
ประกาศธนาคารแห่งประเทศไทย ที่ สนส. 12/2563 ข้อ 5.4.2 (1.1) และที่แก้ไขเพิ่มเติม
ประกาศธนาคารแห่งประเทศไทย ที่ สนส. 12/2563 ข้อ 5.4.2 (1.1.1) และที่แก้ไขเพิ่มเติม
ประกาศธนาคารแห่งประเทศไทย ที่ สนส. 12/2563 เอกสารแนบ 4 ข้อ (5) และที่แก้ไขเพิ่มเติม
1
2
3
5
* ประกาศธนาคารแห่งประเทศไทย ที่ สนส. 12/2563 ข้อ 5.5 และที่แก้ไขเพิ่มเติม
