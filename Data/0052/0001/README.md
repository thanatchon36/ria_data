เรียน ผู้จัดการ
สถาบันการเงินทุกแห่ง
บริษัทที่ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินทุกแห่ง
ที่ ธปท.ฝกส. (012 999 /2563 เรื่อง หลักเกณฑ์ วิธีการ และเงื่อนไขในการประกอบ
ธุรกิจสินเชื่อส่วนบุคคลดิจิทัล
แม้ว่าปัจจุบันจะมีบริการสินเชื่อหลายประเภทโดยมีผู้ให้บริการที่หลากหลาย แต่ประชาชน
บางกลุ่มยังไม่สามารถเข้าถึงสินเชื่อได้ โดยเฉพาะกลุ่มที่ไม่มีรายได้ประจำ กลุ่มที่ไม่สามารถพิสูจน์รายได้
และกลุ่มที่ไม่มีทรัพย์สินที่สามารถใช้เป็นหลักประกัน ประกอบกับความก้าวหน้าทางเทคโนโลยีสารสนเทศ
และข้อมูลที่มีความหลากหลายทำให้ผู้ประกอบธุรกิจสามารถใช้ประโยชน์จากเทคโนโลยีดิจิทัลและข้อมูล
ต่าง ๆ ในการให้บริการสินเชื่อได้มากขึ้น รวมทั้งช่วยลดต้นทุนการดำเนินงานและเพิ่มประสิทธิภาพในการ
ให้บริการได้ ดังนั้น เพื่อส่งเสริมการเข้าถึงบริการทางการเงินในระบบของประชาชนและสนับสนุนการใช้
เทคโนโลยีในภาคการเงิน โดยประกาศธนาคารแห่งประเทศไทยว่าด้วยการก้าหนดหลักเกณฑ์ วิธีการ และ
เงื่อนไขในการประกอบธุรกิจสินเชื่อส่วนบุคคลภายใต้การกำกับ กำหนดให้ธนาคารแห่งประเทศไทยสามารถ
กำหนดหลักเกณฑ์หรือเงื่อนไขบางประการสำหรับสินเชื่อส่วนบุคคลภายใต้การกำกับในลักษณะอื่นได้
ธนาคารแห่งประเทศไทยจึงได้พิจารณากำหนดหลักเกณฑ์ วิธีการ และเงื่อนไขในการประกอบธุรกิจสินเชื่อ
ส่วนบุคคลดิจิทัล ดังนี้
1. คำจำกัดความ
“สินเชื่อส่วนบุคคลดิจิทัล” หมายถึง สินเชื่อส่วนบุคคลภายใต้การกำกับที่ผู้ประกอบธุรกิจ
นำเทคโนโลยีดิจิทัลและข้อมูลทางเลือก (alternative data) มาใช้ในการให้บริการสินเชื่อในขั้นตอนของ
การประเมินความสามารถหรือความเต็มใจในการชำระหนี้ การเบิกจ่ายและรับชำระคืนสินเชื่อ และ
การเปิดเผยข้อมูลที่เกี่ยวข้องกับการให้บริการ
ทั้งนี้ สินเชื่อส่วนบุคคลดิจิทัลตามวรรคหนึ่งให้หมายถึงเฉพาะสินเชื่อส่วนบุคคลภายใต้
การทํากับที่มิใช่สินเชื่อที่มีทะเบียนรถเป็นประกัน ตามประกาศธนาคารแห่งประเทศไทยว่าด้วยการกําหนด
หลักเกณฑ์ วิธีการ และเงื่อนไขในการประกอบธุรกิจสินเชื่อส่วนบุคคลภายใต้การกำกับ
“ผู้ประกอบธุรกิจ” หมายถึง สถาบันการเงิน และผู้ประกอบธุรกิจสินเชื่อส่วนบุคคลภายใต้
การกำกับที่มิใช่สถาบันการเงินที่ได้แจ้งความประสงค์ประกอบธุรกิจสินเชื่อส่วนบุคคลดิจิทัล
“สถาบันการเงิน” หมายความว่า ธนาคารพาณิชย์และบริษัทเงินทุนตามกฎหมายว่าด้วย
ธุรกิจสถาบันการเงิน
“ผู้ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงิน” หมายความว่า
ผู้ซึ่งได้รับอนุญาตให้ประกอบธุรกิจสินเชื่อส่วนบุคคลภายใต้การกำกับ ตามประกาศกระทรวงการคลัง
ว่าด้วยกิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง สินเชื่อส่วนบุคคล
ภายใต้การกํากับ)
