2.4 สัดส่วนการให้สินเชื่อส่วนบุคคลดิจิทัลแก่ผู้บริโภครายใหม่และผู้บริโภครายเดิม
เมื่อผู้ประกอบธุรกิจให้บริการสินเชื่อส่วนบุคคลดิจิทัลครบ 1 ปี ผู้ประกอบธุรกิจต้องมี
สัดส่วนการให้สินเชื่อส่วนบุคคลดิจิทัลแก่ผู้บริโภคสินเชื่อส่วนบุคคลดิจิทัลรายใหม่ไม่น้อยกว่ากึ่งหนึ่งของ
ผู้บริโภคสินเชื่อส่วนบุคคลดิจิทัลทั้งหมดของผู้ประกอบธุรกิจ
ผู้บริโภคสินเชื่อส่วนบุคคลดิจิทัลรายใหม่ตามวรรคหนึ่ง หมายถึง ผู้บริโภคสินเชื่อ
ส่วนบุคคลดิจิทัลที่ไม่เคยเป็นผู้บริโภคสินเชื่อส่วนบุคคลภายใต้การกำกับของผู้ประกอบธุรกิจ หรือผู้บริโภค
สินเชื่อส่วนบุคคลดิจิทัลที่เคยเป็นผู้บริโภคสินเชื่อส่วนบุคคลภายใต้การกำกับของผู้ประกอบธุรกิจแต่ไม่มี
ยอดคงค้างภายในระยะเวลา 1 ปีก่อนวันที่ยื่นขอสินเชื่อส่วนบุคคลดิจิทัล
ในกรณีที่ผู้ประกอบธุรกิจไม่สามารถปฏิบัติตามหลักเกณฑ์ในข้อ 2.4 ได้ให้ผู้ประกอบ
ธุรกิจแจ้งเหตุผลความจำเป็นหรือพฤติการณ์พิเศษต่อธนาคารแห่งประเทศไทยเป็นหนังสือ ก่อนครบกำหนด
ล่วงหน้าไม่น้อยกว่า 15 วัน ทั้งนี้ ธนาคารแห่งประเทศไทยอาจพิจารณายกเลิกการผ่อนผันหลักเกณฑ์หรือ
เงื่อนไขการประกอบธุรกิจสินเชื่อส่วนบุคคลภายใต้การกำกับตามที่กำหนดในหนังสือเวียนฉบับนี้เป็นรายกรณี
2.5 การบริหารจัดการความเสี่ยงด้านระบบเทคโนโลยีสารสนเทศ
2.5.1 ผู้ประกอบธุรกิจต้องจัดให้มีการรักษาความมั่นคงปลอดภัยด้านเทคโนโลยี
หรือมีคำสั่งเป็นอย่างอื่นได้
สารสนเทศ และครอบคลุมการรักษาความปลอดภัยของข้อมูลตลอดวงจรชีวิตของข้อมูล ตั้งแต่การสร้าง
หรือการได้มาซึ่งข้อมูล การประมวลผล การจัดเก็บ การใช้งาน และการทำลายข้อมูล เพื่อสามารถให้บริการ
แก่ผู้บริโภคได้อย่างปลอดภัยต่อเนื่อง และดูแลให้สอดคล้องตามหลักเกณฑ์และกฎหมายที่เกี่ยวข้อง รวมถึง
จัดให้มีการทบทวนและปรับปรุงการรักษาความมั่นคงปลอดภัยด้านเทคโนโลยีสารสนเทศอย่างสม่ำเสมอ
ให้สอดรับกับสภาพแวดล้อมที่เปลี่ยนแปลงไป
2.5.2 ผู้ประกอบธุรกิจต้องมีการกำกับดูแลและการบริหารจัดการความเสี่ยงด้าน
เทคโนโลยีสารสนเทศ และความเสี่ยงจากภัยคุกคามทางไซเบอร์ ตามแนวทางที่เป็นมาตรฐานสากล หรือ
มาตรฐานที่เป็นที่ยอมรับโดยทั่วไป
2.5.3 ผู้ประกอบธุรกิจต้องจัดให้มีการบริหารความต่อเนื่องทางธุรกิจ (business
Continuity management) โดยมีแผนรองรับการดำเนินธุรกิจอย่างต่อเนื่อง (business continuity plan)
และแผนฉุกเฉินด้านเทคโนโลยีสารสนเทศ (IT Disaster Recovery Plan: IT DRP) ซึ่งรวมถึงการมีระบบ
เทคโนโลยีสารสนเทศและข้อมูลสำรองที่สามารถใช้ปฏิบัติงานทดแทนได้ รวมทั้งจัดให้มีการทดสอบแผน
ดังกล่าวอย่างน้อยปีละ 1 ครั้ง เพื่อให้พร้อมรองรับเหตุการณ์ที่ไม่ปกติ
2.5.4 ในกรณีที่ผู้ประกอบธุรกิจใช้บริการงานด้านเทคโนโลยีสารสนเทศจาก
บุคคลภายนอก (IT Outsourcing) หรือเชื่อมต่อระบบเทคโนโลยีสารสนเทศกับบุคคลภายนอก หรือกรณีที่
บุคคลภายนอกสามารถเข้าถึงข้อมูลสำคัญของผู้ประกอบธุรกิจหรือข้อมูลของผู้บริโภคที่ควบคุมดูแลโดย
ผู้ประกอบธุรกิจได้ เช่น การใช้บริการศูนย์คอมพิวเตอร์และงานด้านดูแลระบบประมวลผล การใช้บริการ
cloud computing จากผู้ให้บริการภายนอก การเชื่อมต่อระบบเทคโนโลยีสารสนเทศกับพันธมิตรทางธุรกิจ
เพื่อให้บริการร่วมกัน การเชื่อมต่อกับผู้ให้บริการเครือข่ายสาธารณะ หรือผู้ให้บริการระบบชำระเงินกลาง
ผู้ประกอบธุรกิจต้องมีการกำกับดูแลความเสี่ยง มีกระบวนการบริหารความเสี่ยงและการรักษาความมั่นคง
ปลอดภัยด้านเทคโนโลยีสารสนเทศ และการรักษาความปลอดภัยจากภัยไซเบอร์ สอดคล้องตามระดับ
ความเสี่ยงและระดับความมีนัยสำคัญ บนพื้นฐานที่ผู้ประกอบธุรกิจต้องรับผิดชอบต่อการดำเนินธุรกิจและ
การให้บริการแก่ผู้บริโภคและคงไว้ซึ่งความน่าเชื่อถือ ชื่อเสียง ประสิทธิภาพในการให้บริการ ทั้งนี้
