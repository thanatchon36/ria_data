2. หลักเกณฑ์ในการประกอบธุรกิจสินเชื่อส่วนบุคคลดิจิทัล
ธนาคารแห่งประเทศไทยกำหนดให้ผู้ประกอบธุรกิจถือปฏิบัติ ดังนี้
2.1 หลักเกณฑ์ในการใช้เทคโนโลยีและข้อมูลทางเลือกในการประกอบธุรกิจ
2.1.1 ผู้ประกอบธุรกิจต้องใช้ข้อมูลทางเลือกในการประเมินความสามารถหรือ
ความเต็มใจในการชำระหนี้ (ability or willingness to repay) สำหรับการให้สินเชื่อส่วนบุคคลดิจิทัล
เพื่อประเมินความเสี่ยงที่เหมาะสม (Customized risk profile) และเป็นประโยชน์ต่อผู้บริโภคแต่ละราย
ในด้านต่าง ๆ อาทิ วงเงินสินเชื่อ อัตราดอกเบี้ย หรือเงื่อนไขอื่นใด
ทั้งนี้ การใช้ข้อมูลทางเลือกต้องอ้างอิงจากแหล่งข้อมูลที่น่าเชื่อถือ และใช้
ข้อสมมติที่สมเหตุสมผล ซึ่งผู้ประกอบธุรกิจอาจปฏิบัติตามแนวทางการใช้ปัจจัยอื่นในการพิจารณา
ความสามารถในการชำระหนี้ (information-based tending) ตามที่กำหนดในประกาศธนาคาร
แห่งประเทศไทยว่าด้วยการกำหนดหลักเกณฑ์ วิธีการ และเงื่อนไขในการประกอบธุรกิจสินเชื่อส่วนบุคคล
ภายใต้การก้ากับได้
2.1.2 ผู้ประกอบธุรกิจต้องจัดทำและใช้ช่องทางในการเบิกจ่ายและรับชำระคืน
สินเชื่อผ่านช่องทางดิจิทัลเป็นหลัก อาทิ การเบิกจ่ายและการชำระคืนสินเชื่อผ่านการโอนเงิน หรือ
การตัดบัญชีอัตโนมัติโดยใช้บัญชีสถาบันการเงิน หรือผ่านเงินอิเล็กทรอนิกส์ (e-Money) เพื่อเป็นการส่งเสริม
การสร้างข้อมูลรอยเท้าดิจิทัล (digital footprint) ในระบบการเงินให้กับผู้บริโภค ซึ่งจะเป็นประโยชน์ใน
การใช้บริการทางการเงินอื่น ๆ ในอนาคต
2.1.3 ผู้ประกอบธุรกิจต้องเปิดเผยข้อมูลอัตราดอกเบี้ย เบี้ยปรับ ค่าปรับ ค่าบริการ
ค่าธรรมเนียม และค่าใช้จ่ายใด ๆ ที่เกี่ยวกับสินเชื่อส่วนบุคคลดิจิทัล ตลอดจนการจัดทำตารางแสดง
ภาระหนี้ตามที่กําหนดในประกาศธนาคารแห่งประเทศไทยว่าด้วยการกำหนดหลักเกณฑ์ วิธีการ และ
เงื่อนไขในการประกอบธุรกิจสินเชื่อส่วนบุคคลภายใต้การกำกับผ่านช่องทางดิจิทัลโดยมีระบบให้ผู้บริโภค
สามารถเรียกดูข้อมูลดังกล่าวได้โดยสะดวก รวดเร็ว
นอกจากนี้ ธนาคารแห่งประเทศไทยส่งเสริมให้ผู้ประกอบธุรกิจใช้ประโยชน์จาก
เทคโนโลยีดิจิทัลในขั้นตอนอื่น ๆ ที่เกี่ยวข้องกับการให้บริการสินเชื่อด้วย อาทิ การสมัครใช้บริการสินเชื่อ
ผ่านแอปพลิเคชันในโทรศัพท์มือถือ อินเทอร์เน็ต หรือช่องทางอื่นที่เกี่ยวข้องกับเทคโนโลยีในทํานองเดียวกัน
รวมถึงการรู้จักลูกค้าผ่านช่องทางอิเล็กทรอนิกส์ (e-KYC) ด้วย
อนึ่ง ธนาคารแห่งประเทศไทยส่งเสริมให้ผู้ประกอบธุรกิจเตรียมการสำหรับการส่งหรือ
โอนข้อมูลผู้บริโภคจากผู้ประกอบธุรกิจรายหนึ่งไปสู่ผู้ประกอบธุรกิจอีกรายหนึ่งได้ตามที่ผู้บริโภคร้องขอ
2.2 การกําหนดวงเงินและระยะเวลาการชำระคืนสินเชื่อส่วนบุคคลดิจิทัล
ผู้ประกอบธุรกิจสามารถให้สินเชื่อส่วนบุคคลดิจิทัลแก่ผู้บริโภคแต่ละรายรวมไม่เกิน
20,000 บาท และให้มีกำหนดระยะเวลาการชำระคืนสินเชื่อส่วนบุคคลดิจิทัลแต่ละสัญญาไม่เกิน 6 เดือน
2.3 ค่าธรรมเนียมในการไถ่ถอนสินเชื่อส่วนบุคคลดิจิทัลก่อนกำหนด
ห้ามมิให้ผู้ประกอบธุรกิจเรียกเก็บดอกเบี้ย เบี้ยปรับ ค่าปรับ ค่าบริการ หรือ
ค่าธรรมเนียมใด ๆ เพิ่มเติม กรณีผู้บริโภคไถ่ถอนสินเชื่อส่วนบุคคลดิจิทัลก่อนกำหนดทั้งจำนวนหรือบางส่วน
ภายใต้หลักเกณฑ์ตามกฎหมายว่าด้วยการคุ้มครองข้อมูลส่วนบุคคล
