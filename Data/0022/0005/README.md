4.2.2 หลักเกณฑ์การปรับปรุงโครงสร้างหนี้ลูกหนี้ที่ประสบอุทกภัย
ให้สถาบันการเงินปฏิบัติเกี่ยวกับการกำหนดนโยบายและมาตรการ
ในการปรับปรุงโครงสร้างหนี้ ขั้นตอนการปฏิบัติงานและการจัดทำเอกสารประกอบ วิธีปฏิบัติทาง
บัญชี การคำนวณส่วนสูญเสียในการปรับปรุงโครงสร้างหนี้ การรับรู้รายได้ และข้อกำหนดอื่น ๆ
โดยถือปฏิบัติตามหลักเกณฑ์เกี่ยวกับการปรับปรุงโครงสร้างหนี้ที่ธนาคารแห่งประเทศไทยประกาศ
กำหนด และให้สถาบันการเงินและผู้ประกอบธุรกิจที่มิใช่สถาบันการเงินปฏิบัติตามหนังสือเวียนที่
ธปท. ฝนส. (23) ว. 1564/2554 เรื่อง การซักซ้อมความเข้าใจมาตรการการให้ความช่วยเหลือลูกหนี้
ที่ได้รับผลกระทบจากอุทกภัย ลงวันที่ 19 ตุลาคม 2554 และที่แก้ไขเพิ่มเติม รวมทั้งให้สถาบัน
การเงิน หรือผู้ประกอบธุรกิจที่มิใช่สถาบันการเงินถือปฏิบัติ ดังนี้
(1) กำหนดนโยบาย วิธีปฏิบัติในการปรับปรุงโครงสร้างหนี้ลูกหนี้
ที่ประสบอุทกภัย
และการพิจารณาลูกหนี้ที่ประสบอุทกภัยไว้อย่างชัดเจนเป็นลายลักษณ์อักษร
(2) ตรวจสอบว่าลูกหนี้ได้รับความเสียหายจากอุทกภัยที่เกิดขึ้นในปี 2554
อย่างแท้จริง โดยต้องสามารถพิสูจน์หรือเชื่อมโยงผลกระทบที่เกิดขึ้นกับลูกหนี้ดังกล่าวได้ และอยู่ในเขต
พื้นที่ที่มีการประกาศเป็นพื้นที่ประสบภัยพิบัติกรณีฉุกเฉินตามระเบียบกระทรวงการคลังเกี่ยวกับ
เงินทดรองราชการเพื่อช่วยเหลือผู้ประสบภัยพิบัติกรณีฉุกเฉิน
(3) จัดเก็บนโยบาย รวมถึงเอกสารหรือหลักฐานที่เกี่ยวข้องไว้ที่สถาบัน
การเงินหรือผู้ประกอบธุรกิจที่มิใช่สถาบันการเงิน แล้วแต่กรณี เพื่อที่ธนาคารแห่งประเทศไทยและ
หน่วยงานอื่นของทางการสามารถตรวจสอบได้
4.2.3 การตรวจสอบของผู้ตรวจการสถาบันการเงิน
ในกรณีที่ผู้ตรวจสอบของธนาคารแห่งประเทศไทยเห็นว่าการปรับปรุง
โครงสร้างหนี้สำหรับลูกหนี้รายใด มิได้มีการปฏิบัติตามหลักเกณฑ์การปรับปรุงโครงสร้างหนี้ตาม
แนวนโยบายฉบับนี้ หรืออาจมีเจตนาเพื่อหลีกเลี่ยงหลักเกณฑ์อื่น ๆ ที่ธนาคารแห่งประเทศไทย
กําหนด
ผู้ตรวจสอบของธนาคารแห่งประเทศไทยอาจพิจารณาสั่งการให้เปลี่ยนสถานะการจัดชั้นลูกหนี้
รายนั้น และให้กันเงินสำรองให้เพียงพอ หรือสั่งให้ระงับการรับรู้รายได้ รวมทั้งให้ยกเลิกการบันทึก
รายการดอกเบี้ยค้างรับที่บันทึกบัญชีไปแล้วด้วยก็ได้
[
