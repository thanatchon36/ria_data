เรียน ผู้จัดการ
สถาบันการเงินทุกแห่ง
สืบเนื่องจากภาวะอุทกภัยที่เกิดขึ้นเมื่อปี 2554 มีความรุนแรงและส่งผลกระทบต่อลูกหนี้
เป็นวงกว้าง ธนาคารแห่งประเทศไทย (ธปท.) ได้ขอความร่วมมือสถาบันการเงิน บริษัทที่ประกอบธุรกิจ
บัตรเครดิตที่มิใช่สถาบันการเงิน และบริษัทที่ประกอบธุรกิจสินเชื่อส่วนบุคคลภายใต้การกำกับที่มิใช่
สถาบันการเงิน
ให้พิจารณาผ่อนปรนเงื่อนไขการชำระหนี้และปรับปรุงโครงสร้างหนี้ และได้ออก
หนังสือเวียนที่ ธปท. ฝนส. (23) ว. 1564/2554 เรื่อง การซักซ้อมความเข้าใจมาตรการการให้ความ
ช่วยเหลือลูกหนี้ที่ได้รับผลกระทบจากอุทกภัย ลงวันที่ 19 ตุลาคม 2554 เพื่อให้แนวทางการให้ความ
ช่วยเหลือของสถาบันการเงิน บริษัทที่ประกอบธุรกิจบัตรเครดิตที่มิใช่สถาบันการเงิน และบริษัทที่
ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงิน เกิดความชัดเจนในทางปฏิบัติ
และเป็นไปในทิศทางเดียวกัน นั้น
เมื่อวันที่ 26 มิถุนายน 2555 คณะรัฐมนตรีได้มีมติเห็นชอบมาตรการทางภาษีอากรและ
ค่าธรรมเนียมเพื่อสนับสนุนการปรับปรุงโครงสร้างหนี้ของลูกหนี้ที่ได้รับความเสียหายโดยทางตรงหรือ
ทางอ้อมจากอุทกภัย เพื่อส่งเสริมให้มีการปรับปรุงโครงสร้างหนี้แก่ลูกหนี้ที่ประสบอุทกภัย ธปท. จึงออก
แนวนโยบายฉบับนี้ เพื่อกำหนดหลักเกณฑ์การปรับปรุงโครงสร้างหนี้ลูกหนี้ที่ประสบอุทกภัยปี 2554
และกำหนดนิยามของลูกหนี้ที่ประสบอุทกภัยตามมาตรการดังกล่าว อย่างไรก็ดี เมื่อกรมสรรพากรและ
กระทรวงมหาดไทยได้มีการออกกฎหมายและประกาศที่เกี่ยวข้องกับมาตรการทางภาษีอากรและ
ค่าธรรมเนียมดังกล่าวแล้วนั้น ธปท. จะรวบรวมนําส่งเพื่อโปรดทราบต่อไป
จึงเรียนมาเพื่อโปรดทราบและถือปฏิบัติ
ขอแสดงความนับถือ
Is N
(นางทองอุไร ลิ้มปิติ)
ผู้ช่วยผู้ว่าการ สายนโยบายสถาบันการเงิน
ผู้ว่าการแทน
สิ่งที่ส่งมาด้วย แนวนโยบายธนาคารแห่งประเทศไทย เรื่อง การปรับปรุงโครงสร้างหนี้ลูกหนี้ที่ประสบ
อุทกภัย
ฝ่ายนโยบายความเสี่ยง
โทรศัพท์ 0-2356-7339, 0-2283-6836, 0-2283-5837
หมายเหตุ [ ] ธนาคารจะจัดให้มีการประชุมชี้แจงในวันที่
[X] ไม่มีการจัดประชุมชี้แจง
NAL
