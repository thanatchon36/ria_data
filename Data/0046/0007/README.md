เป็นประกัน
5.4.2 การกำหนดวงเงินสินเชื่อส่วนบุคคลภายใต้การกำกับ
สินเชื่อส่วนบุคคลภายใต้การกำกับที่มิใช่สินเชื่อที่มีทะเบียนรถ
(1)
ที่มิได้มีวัตถุประสงค์เพื่อนำไปใช้ในการประกอบอาชีพ
(1.1)
(1.1.1) ผู้บริโภคมีรายได้หรือมีกระแสเงินสดหมุนเวียนเข้า
ในบัญชีเงินฝากตามข้อ 5.4.1 (1.1) โดยเฉลี่ยน้อยกว่า 30,000 บาทต่อเดือน
ผู้ประกอบธุรกิจสามารถให้วงเงินสินเชื่อส่วนบุคคล
ภายใต้การกำกับแก่ผู้บริโภคดังกล่าวได้ไม่เกิน 1.5 เท่าของรายได้เฉลี่ยต่อเดือนหรือกระแสเงินสดหมุนเวียนเข้า
ในบัญชีเงินฝากของผู้บริโภคเฉลี่ยต่อเดือน และจะให้วงเงินสินเชื่อส่วนบุคคลภายใต้การกำกับแก่ผู้บริโภค
อีกไม่ได้ หากผู้บริโภครายดังกล่าวมีวงเงินสินเชื่อส่วนบุคคลภายใต้การกำกับลักษณะดังกล่าวที่ได้รับจาก
ผู้ประกอบธุรกิจรายอื่นหรือผู้ประกอบธุรกิจระบบหรือเครือข่ายอิเล็กทรอนิกส์สำหรับธุรกรรมสินเชื่อ
ระหว่างบุคคลกับบุคคลอยู่แล้ว 3 แห่ง
ทั้งนี้ ผู้ประกอบธุรกิจต้องมีกระบวนการดูแลการให้
สินเชื่อส่วนบุคคลภายใต้การกำกับให้สอดคล้องกับข้อกำหนดเกี่ยวกับวงเงินตามที่ธนาคารแห่งประเทศไทย
กำหนด โดยผู้บริโภคที่ประสงค์จะขอสินเชื่อส่วนบุคคลภายใต้การกำกับหรือขอวงเงินเพิ่มต้องแจ้งข้อมูล
เกี่ยวกับสินเชื่อส่วนบุคคลภายใต้การกำกับทั้งที่ผู้บริโภคมีอยู่และที่อยู่ระหว่างการยื่นขอสินเชื่อในช่วง
ระยะเวลา 2 เดือนก่อนหน้าจนถึงวันที่ยื่นขอสินเชื่อหรือขอเพิ่มวงเงิน โดยผู้ประกอบธุรกิจต้องแจ้งให้ผู้บริโภค
รับทราบเกี่ยวกับความสำคัญของข้อมูลดังกล่าว ซึ่งอาจส่งผลกระทบให้ต้องปรับลดวงเงินหรือยกเลิกวงเงิน
สินเชื่อส่วนบุคคลภายใต้การกำกับได้ หากพบภายหลังว่าข้อมูลดังกล่าวไม่ครบถ้วนหรือไม่ถูกต้อง รวมทั้ง
ผู้ประกอบธุรกิจต้องติดตามและสอบทานการให้สินเชื่อส่วนบุคคลภายใต้การกำกับอย่างน้อย 3 เดือน
นับจากวันที่ได้อนุมัติวงเงินสินเชื่อแล้ว
(1.1.2) ผู้บริโภคมีรายได้หรือมีกระแสเงินสดหมุนเวียนเข้า
ในบัญชีเงินฝากตามข้อ 5.4.1 (1.1) โดยเฉลี่ยตั้งแต่ 30,000 บาทต่อเดือน
ผู้ประกอบธุรกิจสามารถให้วงเงินสินเชื่อส่วนบุคคล
ภายใต้การกํากับแก่ผู้บริโภคดังกล่าวได้ไม่เกิน 5 เท่าของรายได้เฉลี่ยต่อเดือนหรือกระแสเงินสดหมุนเวียนเข้า
ในบัญชีเงินฝากของผู้บริโภคเฉลี่ยต่อเดือน
ทั้งนี้ สำหรับผู้บริโภคที่มีหรือเคยมีวงเงินสินเชื่อส่วนบุคคล
ภายใต้การกํากับก่อนวันที่ 1 กันยายน 2560 ผู้ประกอบธุรกิจสามารถดงวงเงินเดิมหรือพิจารณาให้วงเงินใหม่ได้
โดยรวมแล้วไม่เกิน 5 เท่าของรายได้เฉลี่ยต่อเดือนหรือกระแสเงินสดหมุนเวียนเข้าในบัญชีเงินฝากของผู้บริโภค
เฉลี่ยต่อเดือน
อนึ่ง ผู้ประกอบธุรกิจอาจพิจารณาเพิ่มวงเงินสินเชื่อส่วนบุคคล
ภายใต้การกำกับที่มิได้มีวัตถุประสงค์เพื่อนำไปใช้ในการประกอบอาชีพของสัญญาที่มีกำหนดระยะเวลา
