การดูแลผู้บริโภค
นอกจากการถือปฏิบัติตามประกาศธนาคารแห่งประเทศไทยว่าด้วยการบริหารจัดการด้านการให้บริการ
แก่ลูกค้าอย่างเป็นธรรม (Market conduct) แล้ว ผู้ประกอบธุรกิจต้องถือปฏิบัติเพิ่มเติมดังนี้
(1) การเปิดเผยข้อมูลอัตราดอกเบี้ย เบี้ยปรับ ค่าปรับ ค่าบริการ ค่าธรรมเนียม และ
ค่าใช้จ่ายใด ๆ เกี่ยวกับสินเชื่อส่วนบุคคลภายใต้การกำกับ
(1.1) เปิดเผยรายละเอียดเกี่ยวกับอัตราดอกเบี้ยเบี้ยปรับค่าปรับ ค่าบริการ ค่าธรรมเนียมใด ๆ
และค่าใช้จ่ายตามที่ได้จ่ายไปจริงและพอสมควรแก่เหตุ ตามตารางแนบท้ายเอกสารแนบ 2 ในวันก่อนวันที่
อัตราดอกเบี้ย เบี้ยปรับ ค่าปรับ ค่าบริการ ค่าธรรมเนียมใด ๆ และค่าใช้จ่ายตามที่ได้จ่ายไปจริงและพอสมควร
แก่เหตุ มีผลบังคับใช้ โดยผู้ประกอบธุรกิจต้องมีกระบวนการที่ทำให้มั่นใจได้ว่าผู้บริโภคได้รับทราบและ
เข้าใจในรายละเอียดดังกล่าวอย่างชัดเจน เช่น ประกาศไว้ในที่เปิดเผย ณ สถานที่ทำการทุกแห่ง เผยแพร่
ในเว็บไซต์หรือช่องทางอื่นของผู้ประกอบธุรกิจ
(1.2) จัดเก็บต้นฉบับของรายละเอียดตามข้อ (1.1) ไม่ว่าจะอยู่ในรูปของเอกสาร หรือสื่อบันทึก
โดยเครื่องคอมพิวเตอร์ หรือในรูปแบบใด ๆ เป็นเวลาไม่ต่ำกว่า 10 ปีนับแต่วันที่อัตราดอกเบี้ย เบี้ยปรับ
ค่าปรับ ค่าบริการ ค่าธรรมเนียมใด ๆ และค่าใช้จ่ายตามที่ได้จ่ายไปจริงและพอสมควรแก่เหตุ ที่ประกาศ
มีผลบังคับใช้ เพื่อจัดให้ผู้บริโภค ศาล หรือหน่วยงานของรัฐ ตามที่ร้องขอ
(1.3) แจ้งรายละเอียดเกี่ยวกับอัตราดอกเบี้ยเบี้ยปรับ ค่าปรับ ค่าบริการ หรือค่าธรรมเนียมใดๆ
และค่าใช้จ่ายตามที่ได้จ่ายไปจริงและพอสมควรแก่เหตุซึ่งมีผลบังคับใช้ในขณะนั้นตามตารางแนบท้าย
เอกสารแนบ 2 ให้แก่ผู้บริโภคหรือผู้ที่ประสงค์จะขอสินเชื่อส่วนบุคคลภายใต้การกำกับหรือขอเพิ่มวงเงิน
สินเชื่อดังกล่าวทราบในเอกสารชี้ชวน ใบสมัคร และสัญญา หรือในเอกสารอื่นใดที่เกี่ยวข้องกับการ
ขอสินเชื่อส่วนบุคคลภายใต้การกำกับหรือการขอเพิ่มวงเงินสินเชื่อดังกล่าว เพื่อใช้ประกอบการพิจารณา
ตัดสินใจในการขอสินเชื่อส่วนบุคคลภายใต้การกํากับหรือขอเพิ่มวงเงินสินเชื่อดังกล่าว
(2) การจัดทําตารางแสดงภาระหนี้
เพื่อให้ผู้บริโภคได้รับทราบข้อมูลที่ชัดเจน ผู้ประกอบธุรกิจต้องจัดทำตารางแสดงภาระหนี้
สำหรับผู้บริโภคแต่ละราย โดยให้แสดงรายละเอียดของข้อมูลเป็นรายงวด ซึ่งอย่างน้อยข้อมูลแต่ละงวด
ต้องประกอบด้วยจำนวนเงินที่ผู้บริโภคต้องชำระ โดยแยกเป็นเงินต้นและดอกเบี้ย และจำนวนเงินต้นคงค้าง
เพื่อมอบให้แก่ผู้บริโภคเมื่อมีการทำสัญญาขอสินเชื่อส่วนบุคคลภายใต้การกำกับหรือเมื่อมีการอนุมัติสินเชื่อ
ดังกล่าว ทั้งนี้ สำหรับผู้บริโภคที่ขอกู้เงินประเภทวงเงินสินเชื่อหมุนเวียน (revolving credit) ให้มอบตาราง
แสดงภาระหนี้ที่จัดทําขึ้นเป็นตัวอย่างแทนได้ โดยผู้ประกอบธุรกิจสามารถอ้างอิงตัวอย่างตารางแสดง
ตามที่กล่าวไว้ข้างต้นครบถ้วน
ภาระหนี้ได้จากตัวอย่างที่ธนาคารแห่งประเทศไทยได้แนบไว้ท้ายเอกสารแนบนี้ โดยจะต้องมีรายการสำคัญ
