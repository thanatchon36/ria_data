ผู้ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินจะต้องมีคุณสมบัติและไม่มี
ลักษณะต้องห้ามตามประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศ
ของคณะปฏิวัติ ฉบับที่ 58 (เรื่อง สินเชื่อส่วนบุคคลภายใต้การกำกับ)
ทั้งนี้ ในการยื่นคำขออนุญาตเป็นผู้ประกอบธุรกิจสินเชื่อส่วนบุคคลภายใต้การกำกับ
ที่มิใช่สถาบันการเงินต่อรัฐมนตรีว่าการกระทรวงการคลัง ให้ยื่นผ่านธนาคารแห่งประเทศไทย ตามแบบ
ยื่นคำขออนุญาตประกอบธุรกิจและจัดส่งตามช่องทางที่ธนาคารแห่งประเทศไทยกำหนดในคู่มือประชาชน
เป็นประกัน
5.4 หลักเกณฑ์การประกอบธุรกิจ
5.4.1 คุณสมบัติของผู้ใช้บริการสินเชื่อส่วนบุคคลภายใต้การกำกับ
สินเชื่อส่วนบุคคลภายใต้การกำกับที่มิใช่สินเชื่อที่มีทะเบียนรถ
(1)
(1.1) ที่มิได้มีวัตถุประสงค์เพื่อนำไปใช้ในการประกอบอาชีพ
ผู้ประกอบธุรกิจสามารถให้สินเชื่อดังกล่าวแก่บุคคลธรรมดาได้
เมื่อผู้ประกอบธุรกิจพิจารณาแล้วเห็นว่าเป็นผู้ที่มีฐานะทางการเงินเพียงพอสำหรับการชำระหนี้ โดย
พิจารณาจากรายได้จากแหล่งที่มาต่าง ๆ รวมกัน หรือกระแสเงินสดหมุนเวียนในบัญชีเงินฝากซึ่งฝากไว้กับ
สถาบันการเงินที่สามารถรับฝากเงินจากประชาชนได้ตามกฎหมายย้อนหลังเป็นระยะเวลาไม่น้อยกว่า 6 เดือน
ทั้งนี้ ผู้ประกอบธุรกิจสามารถนำปัจจัยอื่นที่สะท้อนความสามารถในการชำระหนี้ของผู้ใช้บริการสินเชื่อ
ส่วนบุคคลภายใต้การกำกับอย่างถูกต้องและน่าเชื่อถือมาใช้พิจารณาร่วมกับรายได้หรือกระแสเงินสดหมุนเวียน
ในบัญชีเงินฝากได้ โดยผู้ประกอบธุรกิจต้องมีนโยบายและกระบวนการในการพิจารณาใช้ปัจจัยอื่นดังกล่าว
ในการพิจารณาความสามารถในการชำระหนี้ตามที่กําหนดในเอกสารแนบ 1
(1.2) ที่มีวัตถุประสงค์เพื่อนำไปใช้ในการประกอบอาชีพ
ผู้ประกอบธุรกิจสามารถให้สินเชื่อดังกล่าวแก่บุคคลธรรมดาได้
เมื่อผู้ประกอบธุรกิจพิจารณาแล้วเห็นว่าเป็นผู้ที่มีฐานะทางการเงินเพียงพอสำหรับการชำระหนี้ โดยพิจารณา
จากรายได้จากแหล่งที่มาต่าง ๆ รวมกัน กระแสเงินสดหมุนเวียนในบัญชีเงินฝากซึ่งฝากไว้กับสถาบันการเงิน
ที่สามารถรับฝากเงินจากประชาชนได้ตามกฎหมายย้อนหลังเป็นระยะเวลาไม่น้อยกว่า 6 เดือน หรือปัจจัยอื่น
ที่สะท้อนความสามารถในการชำระหนี้ของผู้ใช้บริการสินเชื่อส่วนบุคคลภายใต้การกำกับอย่างถูกต้องและ
น่าเชื่อถือ โดยผู้ประกอบธุรกิจต้องมีนโยบายและกระบวนการในการพิจารณาใช้ปัจจัยอื่นดังกล่าวในการ
พิจารณาความสามารถในการชำระหนี้ตามที่กําหนดในเอกสารแนบ 1
(2) สินเชื่อที่มีทะเบียนรถเป็นประกัน
ผู้ประกอบธุรกิจสามารถให้สินเชื่อดังกล่าวแก่บุคคลธรรมดาได้ เมื่อ
ผู้ประกอบธุรกิจพิจารณาแล้วเห็นว่าเป็นผู้มีความสามารถเพียงพอสำหรับการชำระหนี้ รวมทั้งเป็นเจ้าของ
กรรมสิทธิ์ในรถและมีสมุดคู่มือจดทะเบียนรถเพื่อเป็นประกันการชำระหนี้
