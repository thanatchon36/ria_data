Portfolio Guarantee Scheme ระยะที่ 2 และ ระยะที่ 3 พบว่า ธนาคารพาณิชย์จะต้องดำรง
เงินกองทุนและกันเงินสำรองเพิ่มขึ้นกว่าการที่ถือเสมือนว่าเป็นการค้ำประกันโดยอ้อมจากรัฐบาล
ทั้งจํานวนรวมแล้วเป็นจำนวนน้อย ดังนั้น เพื่อมิให้ธนาคารพาณิชย์ต้องมีต้นทุนในการปรับ
ระบบงานในการคำนวณสินทรัพย์เสี่ยงด้านเครดิต และการคำนวณการกันเงินสำรอง เพื่อให้
รองรับการคํานวณตามแนวทางข้างต้น ธนาคารแห่งประเทศไทยจึงเห็นสมควรอนุโลมให้การ
คํานวณสินทรัพย์เสี่ยงด้านเครดิตและการคำนวณการกันเงินสำรอง สำหรับสินเชื่อที่ บสย. ได้รับ
การชดเชยจากรัฐบาลเพียงบางส่วนสามารถถือเสมือนว่าส่วนที่ บสย. รับประกันความเสียหาย
ได้รับการค้ำประกันโดยทางอ้อมจากรัฐบาลทั้งหมดได้
การปรับปรุงประกาศในครั้งนี้ เพื่อขยายขอบเขตการบังคับใช้ให้ครอบคลุมถึง
ธนาคารพาณิชย์ตามกฎหมายว่าด้วยธุรกิจสถาบันการเงินทุกแห่ง และเพื่อให้ครอบคลุมโครงการ
Portfolio Guarantee Scheme ระยะที่ 2 และระยะที่ 3 โครงการค้ำประกันสินเชื่อในลักษณะ
Portfolio Guarantee Scheme ตามมาตรการสินเชื่อเพื่อช่วยเหลือผู้ประกอบการ SMEs ที่
ได้รับผลกระทบจากอุทกภัย ปี 2554 รวมถึงโครงการ Portfolio Guarantee Scheme ระยะ
ต่อไปที่รัฐบาลมีการชดเชยความเสียหายที่อาจเกิดขึ้นจากการดำเนินโครงการให้แก่ บสย. โดยที่
หลักการและรายละเอียดของโครงการมิได้มีการเปลี่ยนแปลงอย่างมีนัยสำคัญ
2. นํานาจตามกฎหมาย
อาศัยอำนาจตามความในมาตรา 29 มาตรา 30 มาตรา 32 มาตรา 60 และมาตรา 61
แห่งพระราชบัญญัติธุรกิจสถาบันการเงิน พ.ศ. 2551 อันเป็นกฎหมายที่มีบทบัญญัติบางประการ
เกี่ยวกับการจำกัดสิทธิเสรีภาพของบุคคลซึ่งมาตรา 29 ประกอบกับมาตรา 31 มาตรา 33 มาตรา 36
มาตรา 39 มาตรา 41 และมาตรา 43 ของรัฐธรรมนูญแห่งราชอาณาจักรไทยบัญญัติให้กระทำได้
โดยอาศัยอำนาจตามบทบัญญัติแห่งกฎหมาย ธนาคารแห่งประเทศไทยออกข้อกำหนดให้ธนาคาร
พาณิชย์ถือปฏิบัติเกี่ยวกับการคำนวณสินทรัพย์เสี่ยงด้านเครดิต การจัดชั้นและการกันเงินสำรอง
ตามที่กําหนดในประกาศ
3. ขอบเขตการบังคับใช้
ประกาศฉบับนี้ให้ใช้บังคับกับธนาคารพาณิชย์ตามกฎหมายว่าด้วยธุรกิจสถาบัน
การเงินทุกแห่ง
4. ประกาศและหนังสือเวียนที่ยกเลิก
4.1 ประกาศธนาคารแห่งประเทศไทยที่ สนส. 5/2552 ลงวันที่ 20 มีนาคม 2552
เรื่อง หลักเกณฑ์การกำกับดูแลสินเชื่อที่ได้รับการค้ำประกันโดยบรรษัทประกันสินเชื่ออุตสาหกรรม
ขนาดย่อมแบบ Portfolio Guarantee Scheme
