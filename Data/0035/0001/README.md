เรียน ผู้จัดการ
สถาบันการเงินทุกแห่ง
ที่ ธปท.ฝนส.(23) ว. 55/2562 เรื่อง นำส่งแนวนโยบาย เรื่อง การประเมินราคา
หลักประกันและอสังหาริมทรัพย์รอการขายที่ได้มาจากการรับชำระหนี้ การประกันการให้
สินเชื่อ หรือที่ซื้อจากการขายทอดตลาดของสถาบันการเงิน
ตามที่ธนาคารแห่งประเทศไทย (ธปท.) ได้ดำเนินโครงการปฏิรูปกฎเกณฑ์การกำกับดูแลสถาบัน
การเงิน (สง.) เกี่ยวกับบริการทางการเงินด้านดิจิทัล และบริการทางการเงินสำหรับ SMEs ภายใต้หลักการ
Regulatory Impact Assessment (RIA) ซึ่งมีวัตถุประสงค์ในการสนับสนุนบริการทางการเงินด้านดิจิทัล
และส่งเสริมให้ สง. นำเทคโนโลยี และนวัตกรรมมาใช้เพิ่มประสิทธิภาพในการให้บริการ เพื่อให้ภาคธุรกิจและ
ประชาชนสามารถเข้าถึงบริการทางการเงินได้มากขึ้น สะดวกขึ้น ด้วยต้นทุนที่ถูกลง ซึ่ง ธปท. ได้หารือร่วมกับ
ผู้ที่เกี่ยวข้อง ได้แก่ ผู้ประกอบการและธนาคารพาณิชย์ (ธพ.) เพื่อรับฟังประเด็นปัญหาที่เกิดจากหลักเกณฑ์
ของ ธปท. และข้อเสนอแนะ โดยพบว่าส่วนหนึ่งเป็นประเด็นปัญหาที่เกิดจากหลักเกณฑ์การประเมินราคา
หลักประกัน เช่น หลักเกณฑ์ยังไม่รองรับพัฒนาการทางด้านเทคโนโลยีที่สามารถนำมาใช้ในการทบทวน
ราคาหลักประกัน
และมีข้อกำหนดบางประการที่ทำให้เกิดค่าใช้จ่ายที่ซ้ำซ้อน นั้น
ธปท. จึงได้ปรับปรุงหลักเกณฑ์การประเมินราคาหลักประกันให้มีความยืดหยุ่นขึ้น โดยมี
วัตถุประสงค์ให้มูลค่าหลักประกันมีความน่าเชื่อถือและสะท้อนมูลค่าที่แท้จริง เพื่อนำไปใช้ในการประเมินและ
บริหารความเสี่ยงได้อย่างมีประสิทธิภาพ รวมทั้งการกำหนดวงเงิน และกันสำรองได้อย่างเหมาะสม โดยไม่
ก่อให้เกิดภาระที่ไม่จำเป็น รวมทั้งส่งเสริมและสนับสนุนให้ธนาคารพาณิชย์สามารถนำเทคโนโลยีและ
เป็นจริง
ฐานข้อมูลที่น่าเชื่อถือมาใช้ให้เกิดประโยชน์สูงสุดในการประเมินราคาหลักประกัน
ธปท. ขอนำส่งแนวนโยบาย เรื่อง การประเมินราคาหลักประกันและอสังหาริมทรัพย์รอการขาย
ที่ได้มาจากการรับชำระหนี้ การประกันการให้สินเชื่อ หรือที่ซื้อจากการขายทอดตลาดของสถาบันการเงิน
ลงวันที่ 8 พฤษภาคม 2562 ซึ่งได้มีการปรับปรุงโดยยังคงยึดหลักการให้การประเมินราคามีความน่าเชื่อถือ
และสะท้อนมูลค่าตามความเป็นจริง โดยมีสาระสำคัญของการปรับปรุง ดังนี้
1) เพื่อลดค่าใช้จ่ายซ้ำซ้อนในการประเมินราคาหลักประกันของลูกค้า โดยยกเลิกข้อกำหนดที่
ให้สถาบันการเงินเป็นผู้ทำสัญญาว่าจ้างผู้ประเมินราคาภายนอกโดยตรง และยังคงหลักการให้สถาบันการเงิน
มีแนวทางในการดูแลการประเมินราคาหลักประกันให้มีความเป็นอิสระและสามารถสะท้อนมูลค่าตามความ
2) เพื่อลดภาระและค่าใช้จ่ายในการทบทวนราคาหลักประกัน อนุญาตให้สถาบันการเงิน
สามารถนำข้อมูลหรือเทคโนโลยีมาใช้ในการทบทวนราคาประเมินหลักประกันบางประเภทของกลุ่มสินเชื่อ
