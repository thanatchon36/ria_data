การเงินสามารถนํามูลค่าหลักประกันไปใช้ประกอบการประเมินความเสี่ยง การกําหนดวงเงิน
สินเชื่อ และการกันเงินสํารองได้อย่างถูกต้องและเหมาะสม โดยครอบคลุมนโยบายและวิธีปฏิบัติ
การใช้ผู้ประเมินราคาภายนอกหรือภายใน มาตรฐานการประเมินราคา แนวทางการประเมินราคา
ความเป็นอิสระของผู้ประเมินราคา และกลไกการตรวจสอบโดยคณะกรรมการรับรองราคา
4.2.2 การกําหนดนโยบายและวิธีปฏิบัติ
(1) สถาบันการเงินต้องกำหนดนโยบายและวิธีปฏิบัติในการประเมินราคา
สินทรัพย์ที่เป็นหลักประกันการให้กู้ยืมหรือให้สินเชื่อ และอสังหาริมทรัพย์รอการขายที่ได้มาจากการ
รับชำระหนี้ การประกันการให้สินเชื่อ หรือที่ซื้อจากการขายทอดตลาด รวมถึงหลักเกณฑ์การทบทวนมูลค่า
ของสินทรัพย์ดังกล่าวไว้อย่างชัดเจนเป็นลายลักษณ์อักษร โดยอาจอยู่ในรูปแบบอิเล็กทรอนิกส์ก็ได้
(2) นโยบายในการประเมินราคาสินทรัพย์ดังกล่าวต้องได้รับความเห็นชอบ
จากคณะกรรมการของสถาบันการเงินหรือคณะกรรมการอื่นที่ได้รับมอบหมาย
(3) ผู้บริหารของสถาบันการเงินมีหน้าที่ต้องรับผิดชอบและใช้ความ
ระมัดระวังรอบคอบในการใช้ข้อมูลราคาหลักประกัน
(4) สถาบันการเงินต้องมีการสื่อสารหรือเผยแพร่นโยบายและวิธีปฏิบัติ
ในการประเมินราคาหลักประกันและอสังหาริมทรัพย์รอการขายที่ได้รับมาจากการรับชำระหนี้ การประกัน
การให้สินเชื่อ หรือที่ซื้อจากการขายทอดตลาด ให้พนักงานที่เกี่ยวข้องของสถาบันการเงินทราบและ
ถือปฏิบัติโดยเคร่งครัด
(5) สถาบันการเงินต้องเปิดเผยมูลค่าของอสังหาริมทรัพย์รอการขายที่
ได้มาจากการรับชาระหนี้ การประกันการให้สินเชื่อ หรือที่ซื้อจากการขายทอดตลาด โดยให้จําแนกว่าเป็น
ราคาที่ประเมินโดยผู้ประเมินราคาภายนอกหรือผู้ประเมินราคาภายในไว้ในหมายเหตุประกอบงบการเงิน
ของสถาบันการเงิน ทั้งนี้ ให้สถาบันการเงินอ้างอิงแนวทางตามข้อกำหนดของประกาศธนาคารแห่งประเทศไทย
ว่าด้วยการจัดทําและการประกาศงบการเงินของธนาคารพาณิชย์ และบริษัทโฮลดิ้งที่เป็นบริษัทแม่ของ
กลุ่มธุรกิจทางการเงิน และประกาศธนาคารแห่งประเทศไทยว่าด้วยการจัดทำและการประกาศงบการเงิน
ของบริษัทเงินทุนและบริษัทเครดิตฟองซิเอร์ แล้วแต่กรณี
4.2.3 การใช้ผู้ประเมินราคาภายนอกหรือภายใน
ให้สถาบันการเงินถือปฏิบัติในการเลือกใช้ผู้ประเมินราคาภายนอก
หรือผู้ประเมินราคาภายในในการประเมินราคาสินทรัพย์ที่เป็นหลักประกันการให้กู้ยืมหรือให้สินเชื่อและ
อสังหาริมทรัพย์รอการขายที่ได้มาจากการรับชำระหนี้ การประกันการให้สินเชื่อ หรือที่ซื้อจากการขาย
ทอดตลาด ดังน
ดังนี้
(1) ให้สถาบันการเงินสามารถใช้ผู้ประเมินราคาภายนอกหรือผู้ประเมินราคา
ภายในของสถาบันการเงินได้เอง สำหรับหลักประกันที่มีมูลค่าต่ำกว่า 10 ล้านบาท ทั้งนี้ หลักประกันดังกล่าว
ต้องไม่ใช่ที่ดินแปลงย่อยหลายแปลงที่มีพื้นที่ต่อกันรวมเป็นที่ดินผืนใหญ่
(2) ในการพิจารณาว่ากรณีใดจะเลือกใช้ผู้ประเมินราคาภายนอกหรือ
ผู้ประเมินราคาภายในของสถาบันการเงิน ให้สถาบันการเงินพิจารณาจากผลการจัดระดับความเสี่ยงสุทธิ
