แนวทางการพิจารณาของธนาคารแห่งประเทศไทยเกี่ยวกับระบบการประเมินราคาที่ดีของสถาบันการเงิน
ในการพิจารณาอนุญาตให้สถาบันการเงินสามารถเลือกใช้ผู้ประเมินภายนอกหรือผู้ประเมินราคา
ภายใน สำหรับการประเมินมูลค่าหลักประกันและอสังหาริมทรัพย์รอการขายที่ได้มาจากการรับชำระหนี้ การประกัน
การให้สินเชื่อ หรือที่ชื้อจากการขายทอดตลาด ตามแนวทางที่กำหนดตามข้อ 4.2.3 (2.1) ธนาคารแห่งประเทศไทย
จะพิจารณาปัจจัยที่เกี่ยวข้องอย่างน้อย ดังนี้
1. การจัดทำนโยบาย ระเบียบ และแนวปฏิบัติด้านการประเมินราคา
สถาบันการเงินควรมีการกำหนดสมมติฐานในการประเมินราคาที่เหมาะสม ชัดเจน
และมีความเป็นอิสระ โดยจัดทำเป็นลายลักษณ์อักษร โดยอาจอยู่ในรูปแบบอิเล็กทรอนิกส์ก็ได้ และ
นโยบายต้องได้รับอนุมัติจากคณะกรรมการสถาบันการเงินหรือคณะกรรมการอื่นที่ได้รับมอบหมาย
บ
ทั้งนี้ ให้สถาบันการเงินจัดเก็บหลักฐานเอกสารที่เกี่ยวข้องกับการประเมินราคา เช่น
นโยบาย ระเบียบ และแนวปฏิบัติไว้ที่สถาบันการเงินเองเพื่อให้ธนาคารแห่งประเทศไทยสามารถตรวจสอบได้
และควรมีการทบทวนนโยบายดังกล่าวเป็นประจำอย่างน้อยปีละ 1 ครั้ง
2. คุณสมบัติของผู้ประเมินราคา
สถาบันการเงินควรกําหนดขอบเขตและคุณสมบัติในการเลือกใช้ผู้ประเมินราคาที่ชัดเจน
(1) ขอบเขตในการเลือกใช้ผู้ประเมินราคาภายนอกและผู้ประเมินราคาภายใน
(2) มาตรฐานและคุณสมบัติของผู้ประเมินราคา รวมถึงแนวทางในการคัดเลือก
ทั้งกรณีผู้ประเมินราคาภายนอกและผู้ประเมินราคาภายในอย่างน้อยดังนี้
ผู้ประเมินราคา
(3) รายชื่อผู้ประเมินราคาที่มีความเป็นปัจจุบันที่สถาบันการเงินสามารถเลือกใช้ใน
การประเมินราคา โดยพิจารณาจากความรู้ความสามารถ ความเชี่ยวชาญ และต้องได้รับการรับรองตาม
มาตรฐานและจรรยาบรรณวิชาชีพ ยกเว้นกรณีที่เป็นหลักประกันที่อยู่ในต่างประเทศ ผู้ประเมินราคาต้อง
ปฏิบัติตามมาตรฐานและหลักเกณฑ์ที่กำหนดจากสมาคมวิชาชีพ และ/หรือหน่วยงานที่กำกับดูแลผู้
ประเมินนั้น และมีมาตรฐานการประเมินราคาอันเป็นที่ยอมรับเป็นการทั่วไป
3. กระบวนการและระบบการประเมินราคา
3.1 สถาบันการเงินควรมีกระบวนการและระบบการประเมินราคาที่ระบุถึงความถี่
และวิธีการในการประเมินราคา จําแนกตามประเภทของลักษณะของสินเชื่อและสินทรัพย์ที่เป็นหลักประกัน
การให้กู้ยืมหรือการให้สินเชื่อ และตามประเภทอสังหาริมทรัพย์รอการขายที่ได้มาจากการรับชำระหนี้
การประกันการให้สินเชื่อ หรือที่ซื้อจากการขายทอดตลาด
3.2 สถาบันการเงินควรมีระบบการควบคุมภายใน การติดตาม และการรายงาน
ที่เหมาะสม ชัดเจน และมีความเป็นอิสระโดยพิจารณาถึงปัจจัยต่าง ๆ เช่น
