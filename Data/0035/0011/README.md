4.2.6 ความเป็นอิสระของผู้ประเมินราคา
(1) ในการประเมินราคาโดยผู้ประเมินราคาภายใน ผู้ประเมินราคาดังกล่าว
จะต้องไม่มีส่วนเกี่ยวข้องกับการให้สินเชื่อ การลงทุน และการเรียกชำระหนี้ รวมทั้งจะต้องไม่มีส่วนเกี่ยวข้อง
ทั้งทางตรงและทางอ้อมกับลูกหนี้และหลักประกัน
(2) ในการประเมินราคาโดยผู้ประเมินราคาภายนอก ผู้ประเมินราคา
ดังกล่าวจะต้องไม่มีส่วนเกี่ยวข้องทั้งทางตรงและทางอ้อมกับสถาบันการเงิน ลูกหนี้ และหลักประกัน
4.2.7 คณะกรรมการพิจารณาและอนุมัติผู้ประเมินราคาและผลการประเมินราคา
(1) สถาบันการเงินจะต้องจัดให้มีกรรมการในคณะกรรมการพิจารณา
และอนุมัติผู้ประเมินราคาและผลการประเมินราคาอย่างน้อย 3 คน เว้นแต่ ธปท. จะพิจารณาอนุญาต
เป็นอย่างอื่น เพื่อทำหน้าที่ในการพิจารณาและอนุมัติผู้ประเมินราคาภายนอก รวมทั้งพิจารณาและอนุมัติ
ผลการประเมินราคา ทั้งที่กระทำโดยผู้ประเมินราคาภายนอกและผู้ประเมินราคาภายใน เพื่อให้มี
ผู้รับผิดชอบในการสอบทานราคาประเมินของหลักประกันให้สะท้อนมูลค่าที่แท้จริง ทั้งนี้ กรรมการทุกคน
จะต้องให้ความเห็นของตนเป็นลายลักษณ์อักษรประกอบการพิจารณาและอนุมัติดังกล่าวด้วย
ม
(2) หากคณะกรรมการตามข้อ 4.2.7 (1) ไม่เห็นด้วยกับผลการประเมินราคา
พ
A
ให้คณะกรรมการถือปฏิบัติ ดังนี้
(2.1) ในกรณีที่หลักประกันหรืออสังหาริมทรัพย์รอการขายที่ได้มา
จากการรับชำระหนี้ การประกันการให้สินเชื่อ หรือที่ซื้อจากการขายทอดตลาดดังกล่าว เข้าข่ายต้องใช้
ผู้ประเมินราคาภายนอก คณะกรรมการไม่สามารถปรับเพิ่มราคาประเมินที่ได้รับจากผู้ประเมินราคาภายนอก
ได้เอง แต่สามารถว่าจ้างผู้ประเมินราคาภายนอกรายใหม่ แล้วเลือกใช้ราคาใดที่อยู่ในช่วงราคาของผู้ประเมินราคา
ภายนอกทั้งสองรายได้ โดยให้คณะกรรมการแสดงเหตุผลเป็นลายลักษณ์อักษรประกอบไว้
(2.2) ในกรณีที่เป็นหลักประกันหรืออสังหาริมทรัพย์รอการขาย
ที่ได้มาจากการรับชำระหนี้ การประกันการให้สินเชื่อ หรือที่ซื้อจากการขายทอดตลาด ที่ไม่เข้าข่ายต้องใช้
ผู้ประเมินราคาภายนอก คณะกรรมการสามารถปรับเพิ่มหรือลดราคาประเมินเองได้ โดยจะต้องแสดง
เหตุผลเป็นลายลักษณ์อักษรไว้ด้วย
กรณีหลักประกันสำหรับสินทรัพย์และภาระผูกพันทางการเงินที่ไม่มี
การเพิ่มขึ้นอย่างมีนัยสำคัญของความเสี่ยงด้านเครดิต (performing) ที่มีแหล่งข้อมูลอ้างอิงราคา
ที่น่าเชื่อถือ ให้สถาบันการเงินสามารถพิจารณากำหนดจำนวนคณะกรรมการตามความเหมาะสม
และสอดคล้องกับนโยบายการบริหารความเสี่ยงของแต่ละสถาบันการเงิน
4.2.8 การตรวจสอบของธนาคารแห่งประเทศไทย
ในกรณีที่ธนาคารแห่งประเทศไทยเห็นว่าการประเมินราคาของสถาบันการเงิน
มิได้มีการปฏิบัติตามหลักเกณฑ์ที่กล่าวข้างต้น หรือมิได้มีการวิเคราะห์ หรือขาดข้อมูล หรือขาดเอกสาร
หลักฐานสนับสนุนอย่างเพียงพอ ธนาคารแห่งประเทศไทยก็อาจพิจารณาสั่งการให้สถาบันการเงินปรับลด
มูลค่าตลาดลงตามความเหมาะสม หรือสั่งการให้มีการประเมินราคาใหม่ได้
