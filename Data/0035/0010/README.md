(2) รายงานการประเมินราคาต้องมีข้อมูลและการวิเคราะห์ที่ชัดเจน
และเพียงพอต่อการตัดสินใจกำหนดราคา ทั้งนี้ รายงานการประเมินราคาดังกล่าวต้องลงลายมือชื่อโดย
ผู้ประเมินราคาภายนอกหรือผู้ประเมินราคาภายในของสถาบันการเงินตามแต่กรณี
4.2.5 แนวทางการประเมินราคา
ให้สถาบันการเงินประเมินราคาหลักประกันที่รับมาจากการให้สินเชื่อ
หรือก่อภาระผูกพันต่าง ๆ โดยให้พิจารณาความถี่ในการประเมินมูลค่าหลักประกัน ดังนี้
(1) กรณีหลักประกันของสินทรัพย์และภาระผูกพันทางการเงินที่
ไม่มีการเพิ่มขึ้นอย่างมีนัยสำคัญของความเสี่ยงด้านเครดิต (performing) และสินทรัพย์และ
ภาระผูกพันทางการเงินที่มีการเพิ่มขึ้นอย่างมีนัยสำคัญของความเสี่ยงด้านเครดิต (under
performing) ให้สถาบันการเงินพิจารณาความถี่ในการประเมินมูลค่าหลักประกันตามความ
เหมาะสม และสอดคล้องกับนโยบายการบริหารความเสี่ยงของแต่ละสถาบันการเงิน
สําหรับสถาบันการเงินที่จะใช้วิธีการอื่น (เช่น การใช้เทคโนโลยี
ที่ช่วยสนับสนุนงานด้านการสำรวจ ระบบฐานข้อมูลราคาหลักประกันที่เป็นปัจจุบัน หรือแบบ
จําลองทางสถิติที่สะท้อนปัจจัยที่มีผลต่อมูลค่าหลักประกัน เป็นต้น) ในการทบทวนราคาหลักประกัน
ของสินทรัพย์และภาระผูกพันทางการเงินที่ไม่มีการเพิ่มขึ้นอย่างมีนัยสำคัญของความเสี่ยงด้าน
เครดิต (performing) ตามความถี่ที่สถาบันการเงินกำหนด หลักประกันดังกล่าวต้องมีแหล่งข้อมูล
อ้างอิงราคาหลักประกันที่น่าเชื่อถือ โดยสถาบันการเงินต้องมีการกำหนดแนวทางการนำวิธีการ
อื่นมาใช้ทดแทนในการประเมินราคาหลักประกันเดิมไว้ในนโยบายการประเมินราคาหลักประกัน
ให้ชัดเจนและรัดกุม ครอบคลุมทั้งเครื่องมือที่จะใช้ ประเภทหรือลักษณะของหลักประกันที่จะนำ
วิธีการอื่นมาใช้ กรอบในการดำเนินการ แนวทางการควบคุมดูแลความเสี่ยง การทดสอบความ
แม่นยำและน่าเชื่อถือของราคาประเมิน (validation) และการติดตามประสิทธิภาพของวิธีการ
อื่นที่นํามาใช้ทดแทน (back testing) อย่างสม่ำเสมอ และควรมีการทบทวนนโยบายดังกล่าว
เป็นประจำอย่างน้อยปีละ 1 ครั้ง (เอกสารแนบ 3)
(2) กรณีหลักประกันของสินทรัพย์และภาระผูกพันทางการเงินที่มี
การด้อยค่าด้านเครดิต (non-performing) ให้สถาบันการเงินปฏิบัติตามหลักเกณฑ์การประเมิน
ราคาสำหรับหลักประกันแต่ละประเภทตามตารางสรุปวิธีการประเมินราคาและความถี่ในการประเมิน
ราคา (เอกสารแนบ 4)
(3) กรณีอสังหาริมทรัพย์ที่สถาบันการเงินได้มาจากการรับชำระหนี้
การประกันการให้สินเชื่อ หรือที่ซื้อจากการขายทอดตลาดให้ทำการประเมินราคาเป็นประจำทุกปี
(4) สถาบันการเงินต้องพิจารณาการด้อยค่าหรือมูลค่าที่ลดลงของ
สินทรัพย์ที่เป็นหลักประกัน หรืออสังหาริมทรัพย์รอการขายที่ได้มาจากการรับชำระหนี้ การประกัน
การให้สินเชื่อ หรือที่ซื้อจากการขายทอดตลาด เมื่อมีข้อบ่งชี้ที่แสดงให้เห็นว่ามีมูลค่าลดลง หรือมีการ
เสื่อมราคาตามอายุการใช้งาน
