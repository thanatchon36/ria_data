แนวทางการใช้วิธีการอื่นในการทบทวนราคาประเมินของหลักประกัน
การดำเนินการใช้วิธีการอื่นในการทบทวนราคาประเมินหลักประกัน
สถาบันการเงินมีหน้าที่ต้องจัดทํานโยบายและกระบวนการในการนำวิธีการอื่นมาใช้ทดแทน
ในการทบทวนราคาประเมินของหลักประกัน เช่น เทคโนโลยีที่ช่วยสนับสนุนงานด้านสำรวจ ระบบ
ฐานข้อมูลราคาที่เป็นปัจจุบัน หรือแบบจำลองทางสถิติที่สะท้อนปัจจัยที่มีผลต่อมูลค่าหลักประกัน
ภายใต้แนวทางที่ธนาคารแห่งประเทศไทยกําหนดโดยยังคงไว้ซึ่งความน่าเชื่อถือของราคา ดังนี้
(1) มีการจัดทําขอบเขตและกระบวนการใช้วิธีการอื่นในการทบทวนราคาประเมินของ
หลักประกัน
ตรวจสอบ
(2) มีทรัพยากรและบุคลากรที่มีความรู้ ความสามารถ ประสบการณ์ และความเชี่ยวชาญที่
เพียงพอต่อการปฏิบัติงานอย่างมีประสิทธิภาพและประสิทธิผลตลอดทั้งกระบวนการ รวมทั้งมีการแบ่งแยก
หน้าที่ที่ชัดเจนและถ่วงดุลอำนาจกันอย่างเป็นอิสระ ดังต่อไปนี้
(2.1) ผู้ที่รับผิดชอบในการทดสอบความน่าเชื่อถือ และผู้ที่ติดตามประสิทธิภาพของการ
ใช้วิธีการอื่นที่นํามาใช้ทดแทนในการทบทวนราคาประเมินของหลักประกัน ต้องมีความเป็นอิสระจากผู้
ที่รับผิดชอบในการวิเคราะห์และคัดเลือกปัจจัย พัฒนาแบบจําลองหรือเทคโนโลยีที่นำมาใช้ (ถ้ามี) ใน
การทบทวนราคาประเมินของหลักประกัน
(22) ผู้ที่รับผิดชอบในการตรวจสอบการปฏิบัติงานต้องมีความเป็นอิสระจากผู้ที่รับการ
(3) จัดให้มีแนวทางการพิจารณาวิเคราะห์และคัดเลือกปัจจัย พัฒนาแบบจำลอง หรือ
เทคโนโลยี (ถ้ามี) ที่สามารถใช้ในการทบทวนราคาประเมินของหลักประกันได้อย่างถูกต้อง โดยต้อง
อ้างอิงจากแหล่งข้อมูลที่น่าเชื่อถือและใช้สมมติฐานที่มีความสมเหตุสมผล
(4) ดำเนินการทดสอบผลสำเร็จ (key success factor) ของการใช้วิธีการอื่นในการทบทวนราคา
ประเมินหลักประกันภายใต้ขอบเขตที่จํากัดเป็นการภายใน (internal sandbox) เพื่อให้มั่นใจว่าราคา
ประเมินของหลักประกันดังกล่าวมีความถูกต้องแม่นยำอยู่ในระดับที่ยอมรับได้ ทั้งนี้ สถาบันการเงินต้อง
จํากัดขอบเขตการใช้วิธีการอื่นทดแทนในการทบทวนราคาประเมินของหลักประกันจนกว่าผลทดสอบ
ดังกล่าวจะเป็นไปตามเป้าหมายในการสะท้อนความถูกต้องของการทบทวนราคาประเมินหลักประกันที่
ได้กำหนดไว้
(5) จัดให้มีกระบวนการติดตามควบคุมดูแลความเสี่ยง และสอบทานความน่าเชื่อถือและ
ประสิทธิภาพของการใช้วิธีการอื่นในการทบทวนราคาประเมินของหลักประกันตามข้อ (3) โดยควร
ดำเนินการอย่างต่อเนื่องเป็นประจำ หรือทุกครั้งที่มีการเปลี่ยนแปลงแบบจำลองหรือเทคโนโลยีที่เลือก
นำมาใช้ทบทวนราคาหลักประกัน (ถ้ามี) อย่างมีนัยสำคัญ เพื่อนำไปปรับปรุงประสิทธิภาพของการ
ทบทวนราคาหลักประกันจากการใช้วิธีการอื่นดังกล่าว
