นอกจากนี้ ธนาคารแห่งประเทศไทยได้ปรับปรุงประเด็นอื่น ๆ เพิ่มเติม โดยเน้นการ
กําหนดแนวทางที่เป็นหลักการ (principal-based) เพื่อให้เกิดความยืดหยุ่นและความเหมาะสม
กับสถานการณ์ปัจจุบันซึ่งสถาบันการเงินจะสามารถกำหนดแนวทางบริหารความเสี่ยงเป็นการ
ภายในที่เหมาะสมได้เอง ได้แก่ 1) ปรับปรุงนิยามผู้ประเมินภายนอก ให้รวมถึงผู้ประเมินราคาใน
ต่างประเทศที่มีคุณสมบัติและประสบการณ์ทางวิชาชีพอันเหมาะสมตามที่สมาคมวิชาชีพ และ/
หรือหน่วยงานที่กำกับดูแลผู้ประเมินนั้นกำหนด เพื่อลดการขออนุญาตเป็นรายกรณี 2) ปรับปรุง
แนวทางการเลือกใช้ผู้ประเมินราคาภายนอกหรือผู้ประเมินราคาภายในให้สอดคล้องกับแนว
ทางการตรวจสอบและผลการประเมินความเสี่ยงธุรกรรมที่มีนัยสำคัญของแต่ละสถาบันการเงิน
(significant activity approach: SA approach) โดยธนาคารแห่งประเทศไทย 3) ขยาย
ขอบเขตมาตรฐานการประเมินราคาที่กำหนดให้ผู้ประเมินราคาถือปฏิบัติให้ครอบคลุมถึงมาตรฐาน
การประเมินราคาสำหรับธุรกรรมในตลาดเงิน 4) ปรับปรุงนิยามการจัดชั้นสินทรัพย์แต่ละประเภท
เพื่อรองรับการจัดชั้นสินทรัพย์ตามมาตรฐานการรายงานทางการเงินฉบับที่ 9 ซึ่งจะมีผลบังคับใช้
วันที่ 1 มกราคม 2563 และ 5) ปรับปรุงหลักเกณฑ์เกี่ยวกับกลไกการตรวจสอบความน่าเชื่อถือ
ของราคาหลักประกันโดยคณะกรรมการรับรองราคาสำหรับหลักประกันที่มีแหล่งข้อมูลอ้างอิงราคา
ที่น่าเชื่อถือ โดยให้สถาบันการเงินกำหนดเป็นนโยบายภายในตามแนวทางการบริหารความเสี่ยง
ของแต่ละสถาบันการเงิน
2. แนวนโยบายที่ยกเลิก
แนวนโยบายธนาคารแห่งประเทศไทย เรื่อง แนวนโยบายการประเมินราคาหลักประกัน
และอสังหาริมทรัพย์รอการขายที่ได้มาจากการรับชำระหนี้ การประกันการให้สินเชื่อ หรือที่ซื้อจากการ
ขายทอดตลอดของสถาบันการเงิน ลงวันที่ 10 มิถุนายน 2559
3. ขอบเขตการบังคับใช้
ทุกแห่ง
4. เนื้อหา
แนวนโยบายฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน
4.1 คำจำกัดความ
“การประเมินราคา” หมายถึง การแสดงความเห็นเกี่ยวกับมูลค่าตลาดของ
สินทรัพย์ที่เป็นหลักประกันหรือมูลค่าตลาดของอสังหาริมทรัพย์รอการขายที่ได้มาจากการรับชำระหนี้
การประกันการให้สินเชื่อ หรือที่ซื้อจากการขายทอดตลาด โดยได้ดำเนินการตามขั้นตอนและวิธีการ
ประเมินที่เหมาะสมเพื่อประมาณการราคาของสินทรัพย์ที่เป็นหลักประกันหรืออสังหาริมทรัพย์ดังกล่าว
ที่ควรจะสามารถซื้อขายได้ในตลาดโดยเปิดเผยและได้พิจารณาถึงลักษณะของสินทรัพย์หรืออสังหาริมทรัพย์
และสภาวะตลาดแล้ว ทั้งนี้ การประเมินราคาจะต้องจัดทำเป็นรายงานที่เป็นลายลักษณ์อักษร โดยอาจ
อยู่ในรูปแบบอิเล็กทรอนิกส์ก็ได้ ซึ่งอาจกระทำโดยผู้ประเมินราคาภายนอกหรือผู้ประเมินราคาภายใน
ของสถาบันการเงินเอง ตามหลักเกณฑ์ที่กำหนดในแนวนโยบายฉบับนี้
