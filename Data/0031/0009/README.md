5.2.4 การถือหรือมีหุ้น หน่วยลงทุน และใบทรัสต์ของสถาบันการเงิน
การถือหรือมีหุ้น หน่วยลงทุน และใบทรัสต์ของสถาบันการเงินตามข้อ 5.2.2
และ 5.2.3 เมื่อนับรวมกับการลงทุนของบริษัทลูกที่ประกอบธุรกิจเงินร่วมลงทุนที่มีการร่วมลงทุนในธุรกิจ
เงินร่วมลงทุนอื่น กองทรัสต์เพื่อประกอบกิจการเงินร่วมลงทุน หรือธุรกิจการร่วมลงทุนในรูปแบบอื่นที่
มีการร่วมลงทุนในกิจการที่ประกอบธุรกิจเทคโนโลยีการเงินตามประกาศธนาคารแห่งประเทศไทยว่าด้วย
หลักเกณฑ์การกำกับดูแลโครงสร้างและขอบเขตของกลุ่มธุรกิจทางการเงินแล้ว ต้องไม่เกินกว่าร้อยละ
30 ของเงินกองทุนของสถาบันการเงิน
5.2.5 หลักเกณฑ์และวิธีการวัดมูลค่าเงินลงทุนในหลักทรัพย์
สถาบันการเงินต้องถือปฏิบัติเกี่ยวกับการวัดมูลค่าของเงินลงทุนในหลักทรัพย์
ตามกฎหมายว่าด้วยวิชาชีพบัญชี ในการคำนวณอัตราส่วนตามประกาศฉบับนี้ ยกเว้นการคำนวณการถือ
หรือมีใบทรัสต์ของกองทรัสต์เพื่อประกอบกิจการเงินร่วมลงทุนตามข้อ 5.2.3 (2)
ทั้งนี้ การวัดมูลค่าเงินลงทุนในหลักทรัพย์ที่กล่าวข้างต้น ให้ใช้ในการคำนวณ
อัตราส่วนการกำกับลูกหนี้รายใหญ่ตามประกาศของธนาคารแห่งประเทศไทยว่าด้วยหลักเกณฑ์การกำกับ
ลูกหนี้รายใหญ่ (Single Lending Limit) และการคำนวณอัตราส่วนการทำธุรกรรมกับผู้ถือหุ้นรายใหญ่
หรือกิจการที่มีผลประโยชน์เกี่ยวข้องตามประกาศของธนาคารแห่งประเทศไทยว่าด้วยหลักเกณฑ์การกำกับ
การทําธุรกรรมกับผู้ถือหุ้นรายใหญ่ หรือกิจการที่มีผลประโยชน์เกี่ยวข้อง (Related Lending) ด้วย
5.2.6 หลักเกณฑ์การกำกับดูแลตามประกาศฉบับนี้ ไม่รวมถึงการลงทุนในกลุ่ม
ธุรกิจทางการเงินที่ได้รับการอนุมัติในการจัดตั้งกลุ่มธุรกิจการเงินจากธนาคารแห่งประเทศไทย ทั้งนี้
กลุ่มธุรกิจทางการเงินดังกล่าวต้องปฏิบัติตามประกาศธนาคารแห่งประเทศไทยว่าด้วยหลักเกณฑ์การกำกับ
ดูแลโครงสร้างและขอบเขตของกลุ่มธุรกิจทางการเงิน และให้ถือปฏิบัติตามหลักเกณฑ์และเงื่อนไขที่ได้รับ
การผ่อนผันในหนังสือธนาคารแห่งประเทศไทย เรื่อง การขออนุญาตจัดตั้งกลุ่มธุรกิจทางการเงินที่ได้รับ
อนุญาตเป็นรายสถาบัน
5.2.7 ในกรณีที่มีการกระทําที่เป็นการฝ่าฝืนมาตรา 34 แห่งพระราชบัญญัติธุรกิจ
สถาบันการเงิน พ.ศ. 2551 โดยที่สถาบันการเงินสามารถพิสูจน์ได้ว่าได้ใช้ความระมัดระวังด้วยความรอบคอบ
ในการตรวจสอบผู้ที่เกี่ยวข้องแล้ว แต่ไม่สามารถทราบหรือป้องกันมิให้เกิดการฝ่าฝืนดังกล่าวได้ ให้ถือว่า
สถาบันการเงินมิได้กระทําความผิดตามมาตรา 34 ดังกล่าว ทั้งนี้ ตามความในมาตรา 129 แห่งพระราชบัญญัติ
ธุรกิจสถาบันการเงิน พ.ศ. 2551
VO
