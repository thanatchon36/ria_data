เรียน ผู้จัดการ
ธนาคารแห่งประเทศไทยขอนำส่งประกาศธนาคารแห่งประเทศไทย ที่ สนส. 7/2561 เรื่อง
หลักเกณฑ์และวิธีการลงทุนของสถาบันการเงิน ลงวันที่ 11 เมษายน 2561 ซึ่งได้ประกาศในราชกิจจานุเบกษา
ฉบับประกาศและงานทั่วไป เล่ม 135 ตอนพิเศษ 105 ง ลงวันที่ 8 พฤษภาคม 2561 แล้ว และมีผลบังคับใช้
ตั้งแต่วันที่ 9 พฤษภาคม 2561 เป็นต้นไป
สาระสำคัญของการปรับปรุงประกาศฉบับนี้ คือ การอนุญาตให้สถาบันการเงินสามารถถือ
หรือมีหุ้นในสถาบันการเงินที่อยู่ในต่างประเทศแต่ละรายเกินกว่าอัตราส่วนที่กำหนดได้ (Individual limits)
เพื่อให้สถาบันการเงินไทยสามารถขยายธุรกิจไปยังต่างประเทศเพื่อสนับสนุนกิจการของสถาบันการเงินโดยรวม
ตลอดจนเพื่อรองรับประชาคมเศรษฐกิจอาเซียน (ASEAN Economics Community : AEC) โดยให้สถาบันการเงิน
ยื่นคําขอผ่อนผันมายังธนาคารแห่งประเทศไทยเป็นรายกรณี อย่างไรก็ดี การถือหรือมีหุ้นในสถาบันการเงิน
ที่อยู่ในต่างประเทศข้างต้นเมื่อรวมกับ (1) การถือหรือมีหุ้นในบริษัทอื่น และ (2) การถือหรือมีหุ้นอื่น หน่วยลงทุน
และใบทรัสต์ จะต้องไม่เกินกว่าอัตราส่วนที่กําหนด (Aggregate limits)
จึงเรียนมาเพื่อโปรดทราบและถือปฏิบัติ
ฝ่ายนโยบายการกำกับสถาบันการเงิน
โทรศัพท์ 0 2283 5806, 0 2283 5304
โทรสาร 0 2283 5938
ขอแสดงความนับถือ
Nf.
(นางสาวเมทินี ศุภสวัสดิ์กุล)
ผู้อำนวยการอาวุโส ฝ่ายนโยบายการกำกับสถาบันการเงิน
ผู้ว่าการแทน
สิ่งที่ส่งมาด้วย ประกาศธนาคารแห่งประเทศไทยที่ สนส. 7/2561 เรื่อง หลักเกณฑ์และวิธีการลงทุนของ
สถาบันการเงิน ลงวันที่ 11 เมษายน 2561
หมายเหตุ 1 ] ธนาคารจะจัดให้มีการประชุมชี้แจงในวันที่
[x] ไม่มีการประชุมชี้แจง
