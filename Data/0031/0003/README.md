3. ประกาศ ยกเลิก
ประกาศธนาคารแห่งประเทศไทย ที่ สนส. 14/2559 เรื่อง หลักเกณฑ์และวิธีการลงทุน
ของสถาบันการเงิน ลงวันที่ 13 กันยายน 2559
4. ขอบเขตการบังคับใช้
5. เนื้อหา
หลักทรัพย์
ประกาศฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงินทุกแห่ง
5.1 คำจำกัดความ
“หลักทรัพย์” หมายความว่า หลักทรัพย์ตามกฎหมายว่าด้วยหลักทรัพย์และตลาด
หลักทรัพย์ ทั้งในและนอกตลาดหลักทรัพย์ และหลักทรัพย์ในต่างประเทศที่มีลักษณะเทียบเคียงได้กับ
หลักทรัพย์ตามกฎหมายว่าด้วยหลักทรัพย์และตลาดหลักทรัพย์
“หุ้น” หมายความว่า หุ้นสามัญและหุ้นบุริมสิทธิ
“หน่วยลงทุน” หมายความว่า หน่วยลงทุนตามกฎหมายว่าด้วยหลักทรัพย์และตลาด
“กองทุนรวมตราสารแห่งหนี้” หมายความว่า กองทุนรวมที่มีนโยบายการลงทุนใน
หรือมีไว้ซึ่งเงินฝาก ตราสารแห่งหนี้ หรือหลักทรัพย์หรือทรัพย์สินอื่น หรือการหาดอกผลโดยวิธีการอื่น
ตามที่สํานักงานคณะกรรมการกำกับหลักทรัพย์และตลาดหลักทรัพย์กำหนด
“กองทุนรวมประเภทอื่น” หมายความว่า กองทุนรวมที่มีนโยบายการลงทุนในหรือ
มีไว้ซึ่งหลักทรัพย์ หรือทรัพย์สินอื่น หรือการหาดอกผลโดยวิธีการอื่นที่แตกต่างจากกองทุนรวมตราสาร
แห่งหนี้ ตามที่สํานักงานคณะกรรมการกำกับหลักทรัพย์และตลาดหลักทรัพย์กําหนด
“กองทรัสต์” หมายความว่า บรรดาทรัพย์สินที่กำหนดตามสัญญาก่อตั้งทรัสต์ และ
ให้หมายความรวมถึง บรรดาทรัพย์สิน ดอกผล หนี้สิน และความรับผิดที่เกิดขึ้นจากการจัดการตามสัญญา
ก่อตั้งทรัสต์ หรือตามที่กำหนดไว้ในกฎหมายว่าด้วยทรัสต์เพื่อธุรกรรมในตลาดทุน
“ใบทรัสต์” หมายความว่า ใบทรัสต์และตราสารที่ออกภายใต้ธุรกรรมทรัสต์เพื่อธุรกรรม
ในตลาดทุนที่เรียกชื่อเป็นอย่างอื่น ตามกฎหมายว่าด้วยหลักทรัพย์และตลาดหลักทรัพย์ ทั้งนี้
ทน เฉพาะ
ใบทรัสต์และตราสารที่มีลักษณะทำนองเดียวกับหน่วยลงทุน
“เงินกองทุน” หมายความว่า เงินกองทุนทั้งสิ้นตามประกาศธนาคารแห่งประเทศไทย
ว่าด้วยองค์ประกอบของเงินกองทุนและหลักเกณฑ์การกำกับดูแลเงินกองทุนสำหรับธนาคารพาณิชย์ที่
จดทะเบียนในประเทศ สาขาของธนาคารพาณิชย์ต่างประเทศ บริษัทเงินทุน หรือบริษัทเครดิตฟองซิเอร์
แล้วแต่กรณี
“ธุรกิจเงินร่วมลงทุน” (Venture Capital) ให้หมายความตามประกาศธนาคาร
แห่งประเทศไทยว่าด้วยหลักเกณฑ์การกํากับดูแลโครงสร้างและขอบเขตธุรกิจของกลุ่มธุรกิจทางการเงิน
