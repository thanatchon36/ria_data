ภาคผนวก ก
ข้อกำหนดเกี่ยวกับมาตรฐานขั้นต่ำและแนวปฏิบัติที่ดีสำหรับการรวบรวม
ข้อมูลภาพใบหน้าเพื่อใช้กับเทคโนโลยีชีวมิติ
1. หลักการและเหตุผล
ธปท. จัดทำข้อกำหนดขึ้นเพื่อให้ผู้ให้บริการทางการเงินมีมาตรฐานขั้นต่ำและแนวปฏิบัติที่ดีสำหรับ
การรวบรวมข้อมูลภาพใบหน้าของผู้ใช้บริการ ในการที่จะได้รับข้อมูลที่มีคุณภาพเพียงพอต่อการนำไปประมวลผล
เพื่อ ระบุ พิสูจน์ หรือยืนยันตัวตนผู้ใช้บริการได้อย่างแม่นยำ น่าเชื่อถือ สอดคล้องกับมาตรฐานสากล
2. รายละเอียดของข้อกำหนด
ส่วนที่ 1 มาตรฐานขั้นต่ำสำหรับการรวบรวมข้อมูลภาพใบหน้าเพื่อใช้กับเทคโนโลยีชีวมิติ
การรวบรวมภาพใบหน้า ทั้งกรณีที่ผู้ให้บริการทางการเงินพบเห็นผู้ใช้บริการต่อหน้า และไม่พบเห็น
ผู้ใช้บริการต่อหน้า ภาพใบหน้าต้องมีคุณลักษณะอย่างน้อยดังต่อไปนี้
1.1 ความละเอียดของภาพไม่น้อยกว่า 1280 x 720 pixels หรือ 1080 x 1080 pixels
1.2 การบีบอัดข้อมูลภาพถ่ายควรใช้การบีบอัดข้อมูลแบบไม่สูญเสีย (Lossless data compression)
หรือในกรณีที่ใช้การบีบอัดข้อมูลแบบสูญเสียบางส่วน (Lossy data compression) ต้องตรวจสอบให้มั่นใจ
ได้ว่าคุณภาพของภาพอยู่ในระดับที่เพียงพอต่อการใช้งาน
1.3 ภาพเป็นชนิดภาพสี
1.4 ลูกค้าต้องแสดงใบหน้าทั้งหมด ในลักษณะปกติ (ไม่ยิ้ม และปากปิด) ใบหน้าตรง และมองตรง
มายังกล้อง
1.5 ภาพต้องคมชัด และอยู่ในโฟกัส
1.6 ภาพต้องแสดงส่วนของศีรษะทั้งหมดของผู้ใช้บริการโดยปราศจากสิ่งปกคลุม ยกเว้นกรณีสวมเครื่อง
แต่งกายของศาสนา หรือวัสดุทางการแพทย์ ทั้งนี้ ภาพต้องแสดงใบหน้าทั้งหมดของผู้ใช้บริการอย่างชัดเจน
1.7 ภาพต้องแสดงดวงตาของผู้ใช้บริการอย่างชัดเจน และไม่มีสีแดง (Red-eye)
1.8 ผู้ใช้บริการสามารถใส่แว่นสายตาขณะถ่ายภาพ หากภาพที่ถ่ายออกมาแสดงให้เห็นดวงตาอย่าง
ชัดเจนโดยไม่มีเงาหรือแสงสะท้อนจากแว่น
1.9 ผู้ใช้บริการไม่สามารถใส่แว่นตากันแดด หรือแว่นเคลือบสีขณะถ่ายภาพ
1.10 ความยาวของใบหน้า (จากศีรษะถึงคาง) ประมาณร้อยละ 60-80 ของความสูงของภาพ
