(banking agent) หรือช่องทางให้บริการอื่น ที่ธนาคารแห่งประเทศไทยอนุญาตเพิ่มเติม เพื่อให้ธนาคาร
พาณิชย์ใช้เป็นช่องทางให้บริการธุรกรรมทางการเงินแก่ผู้ใช้บริการ ทั้งนี้ ไม่รวมถึงช่องทางที่ธนาคาร
พาณิชย์ใช้เฉพาะการให้ข้อมูลข่าวสาร เช่น การให้ข้อมูลผ่านเว็บไซต์หรือศูนย์บริการลูกค้าสัมพันธ์
(call center) ของธนาคารพาณิชย์
“สาขาทั่วไป” หมายความว่า การให้บริการที่มีสถานที่ทําการที่แน่นอนและให้บริการ
โดยพนักงานของธนาคารพาณิชย์ ซึ่งอาจให้บริการโดยเครื่องอิเล็กทรอนิกส์บริเวณภายในหรือหน้าสถานที่
ให้บริการดังกล่าวด้วยก็ได้
“สาขาอิเล็กทรอนิกส์” หมายความว่า การให้บริการที่มีสถานที่ตั้งหรือสถานที่ทําการ
ที่แน่นอนด้วยเครื่องอิเล็กทรอนิกส์ โดยผู้ใช้บริการดำเนินการด้วยตนเอง ซึ่งธนาคารพาณิชย์อาจจัดให้มี
พนักงานคอยให้คําแนะนําหรือช่วยเหลือในการใช้เครื่องอิเล็กทรอนิกส์ดังกล่าว เช่น เครื่องถอนเงินสดอัตโนมัติ
(Automatic Teller Machine: ATM) หรือเครื่องฝากเงินสดอัตโนมัติ (Cash Deposit Machine: CDM)
ทั้งนี้ ไม่รวมถึงเครื่องอิเล็กทรอนิกส์ที่ให้บริการบริเวณภายในหรือหน้าสาขาทั่วไป
“ช่องทางดิจิทัล” หมายความว่า การให้บริการทางอินเทอร์เน็ต (internet banking)
อุปกรณ์เคลื่อนที่ (mobile banking)
“ช่องทางโทรศัพท์” หมายความว่า การให้บริการผ่านระบบโทรศัพท์อัตโนมัติ
โดยผู้ใช้บริการจะใช้บริการผ่านชุดคำสั่งผ่านระบบโทรศัพท์อัตโนมัติที่ธนาคารพาณิชย์หรือคู่สัญญา
ของธนาคารพาณิชย์กำหนดขึ้น (menu based function) หรือการให้บริการทางโทรศัพท์ด้วยระบบ
Interactive Voice Response (IVR) ที่ให้ผู้ใช้บริการเป็นผู้ทำธุรกรรมทางการเงิน รวมทั้งการติดต่อ
กับผู้ใช้บริการทางโทรศัพท์ในรูปแบบอื่นโดยผ่านระบบงานกลางของธนาคารพาณิชย์ที่ทำให้เกิดธุรกรรม
ทางการเงิน เช่น ผ่านเจ้าหน้าที่ศูนย์บริการลูกค้าสัมพันธ์ (call center) ของธนาคารพาณิชย์
“การธนาคารนอกสถานที่” หมายความว่า การให้บริการโดยพนักงานของธนาคารพาณิชย์
หรือให้บริการด้วยเครื่องอิเล็กทรอนิกส์นอกสถานที่ทําการของธนาคารพาณิชย์เป็นการชั่วคราว เพื่ออำนวย
ความสะดวกแก่ผู้ใช้บริการ
“ตัวแทนทางการเงิน” หมายความว่า ตัวแทนทางการเงินตามที่ทําหนดในประกาศ
ธนาคารแห่งประเทศไทยว่าด้วยหลักเกณฑ์การใช้บริการจากพันธมิตรทางธุรกิจ (business partner)
ของสถาบันการเงิน
“จุดให้บริการ” หมายความว่า จุดให้บริการตามที่กำหนดในประกาศธนาคารแห่ง
ประเทศไทยว่าด้วยจํานวนและการนับจุดให้บริการของธนาคารพาณิชย์ที่เป็นบริษัทลูกของธนาคารพาณิชย์
ต่างประเทศและสาขาของธนาคารพาณิชย์ต่างประเทศ
5.2 หลักการ
5.2.1 ธนาคารพาณิชย์สามารถมีช่องทางให้บริการแก่ลูกค้าได้ตามรูปแบบที่กำหนดใน
ประกาศฉบับนี้ ได้แก่ สาขาทั่วไป สาขาอิเล็กทรอนิกส์ ช่องทางดิจิทัล ช่องทางโทรศัพท์ การธนาคาร
นอกสถานที่ และตัวแทนทางการเงิน โดยต้องกําหนดแผนกลยุทธ์ด้านช่องทางให้บริการประจำปี แนวทาง
การบริหารความเสี่ยง และแนวทางการดูแลผู้ใช้บริการที่เหมาะสม
