หลักเกณฑ์การบริหารความเสี่ยงและการดูแลผู้ใช้บริการเพิ่มเติม
สำหรับช่องทางดิจิทัล (digital channel)
การให้บริการผ่านช่องทางดิจิทัล นอกจากธนาคารพาณิชย์จะต้องปฏิบัติตามการบริหาร
ความเสี่ยงและการดูแลผู้ใช้บริการตามที่ระบุในประกาศ ข้อ 5.3.2 และ 5.3.3 แล้ว ธนาคารพาณิชย์ต้อง
ปฏิบัติตามหลักเกณฑ์ที่กำหนดในเอกสารแนบนี้เพิ่มเติม อย่างไรก็ดี เนื่องจากเทคโนโลยีที่มีการพัฒนา
อย่างต่อเนื่อง ธนาคารพาณิชย์อาจมีกระบวนการบริหารจัดการความเสี่ยงที่แตกต่างจากที่กำหนด
ได้ เพื่อให้ครอบคลุมความเสี่ยงในรูปแบบใหม่ ๆ ที่อาจเกิดขึ้นได้อย่างเหมาะสมและรัดกุม
โดยเฉพาะความเสี่ยงที่จะทำให้ผู้ใช้บริการเกิดความเสียหาย
1. การบริหารความเสี่ยง
เอกสารแนบ 3
สำหรับการให้บริการทางอุปกรณ์เคลื่อนที่ (mobile banking) ธนาคารพาณิชย์
ควรนําแนวนโยบาย เรื่อง การรักษาความมั่นคงปลอดภัยของการให้บริการทางการเงินและ
การชำระเงินบนอุปกรณ์เคลื่อนที่ (Guiding Principles for Mobile Banking Security)
มาปรับใช้ตามความเหมาะสมด้วย
ธนาคารพาณิชย์ต้องมีการบริหารความเสี่ยงที่เกี่ยวข้องกับการให้บริการผ่านช่องทาง
1.1 การสมัครใช้บริการ
ดิจิทัลอย่างรัดกุม โดยเฉพาะความเสี่ยงที่อาจมีต่อผู้ใช้บริการ ซึ่งครอบคลุมตั้งแต่ขั้นตอนการสมัคร
ใช้บริการ การเข้าใช้บริการ การทำรายการ การเปลี่ยนแปลงแก้ไขข้อมูลของผู้ใช้บริการ เพื่อให้ผู้ใช้บริการ
มีความเชื่อมั่นและสามารถใช้บริการผ่านช่องทางดิจิทัลได้อย่างปลอดภัย ดังนี้
ธนาคารพาณิชย์ต้องมีกระบวนการในการควบคุมการสมัครใช้บริการที่รัดกุมและ
ปลอดภัยเพื่อลดความเสี่ยงที่อาจก่อให้เกิดเหตุทุจริต อย่างน้อยในเรื่องดังต่อไปนี้
1.1.1 การระบุและตรวจสอบตัวตนของผู้ใช้บริการในการสมัครใช้บริการที่รัดกุม
โดยตรวจสอบข้อมูลหรือเอกสารที่ใช้แสดงตัวตนอย่างน้อย 2 ประเภทขึ้นไป เช่น ระบุและตรวจสอบตัวตน
ของผู้ใช้บริการโดยใช้ข้อมูลหมายเลขบัตรประชาชน หมายเลขบัญชี หมายเลขบัตรเอทีเอ็มพร้อมรหัส
และอีเมลหรือหมายเลขโทรศัพท์เคลื่อนที่พร้อมทั้งชุดรหัสผ่านใช้ครั้งเดียว (One Time Password: OTP)
ที่ระบบส่งมายังอีเมลหรือหมายเลขโทรศัพท์เคลื่อนที่ที่ผู้ใช้บริการได้ลงทะเบียนไว้กับธนาคารพาณิชย์ใน
การสมัครใช้บริการผ่านช่องทาง internet banking หรือ mobile banking
1.1.2 การควบคุมการสร้างบัญชีผู้ใช้บริการ (user account) เพื่อป้องกันการใช้
บัญชีผู้ใช้บริการที่ซ้ำซ้อน
1.1.3 การยืนยันตัวตนเพื่อเข้าใช้บริการที่มีความปลอดภัยและเป็นที่ยอมรับโดยทั่วไป
เช่น การตั้งค่ารหัสผ่าน (password) เพื่อยืนยันตัวตนควรมีการกำหนดความยาวขั้นต่ำและยากต่อการ
คาดเดา รวมทั้งอาจกำหนดความถี่ในการเปลี่ยนแปลงรหัสผ่าน หรือใช้ข้อมูลชีวมิติ (biometrics) ที่
ยากต่อการปลอมแปลง เช่น ลายนิ้วมือ ใบหน้า ม่านตา
