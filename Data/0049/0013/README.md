1.1.4 ในการให้บริการ mobile banking ธนาคารพาณิชย์ควรมีการตรวจสอบ
และรับมือแอปพลิเคชันปลอมบนแพลตฟอร์มอิเล็กทรอนิกส์ที่เป็นที่ยอมรับและน่าเชื่อถือ (official
เพื่อลดความเสี่ยงจากการที่ลูกค้าดาวน์โหลดและติดตั้งแอปพลิเคชันปลอม
e-Marketplace)
1.2 การเข้าใช้บริการ
ธนาคารพาณิชย์ต้องมีกระบวนการในการควบคุมการเข้าใช้บริการที่รัดกุมและปลอดภัย
เพื่อลดความเสี่ยงที่อาจก่อให้เกิดเหตุทุจริตและความผิดพลาดในการทำรายการอย่างน้อยในเรื่องดังต่อไปนี้
1.2.1 การให้ผู้ใช้บริการยืนยันตัวตนทุกครั้งก่อนการเข้าระบบเพื่อใช้บริการ (Log in)
1.2.2 การควบคุมการแสดงข้อมูลที่สำคัญ (sensitive information) ของผู้ใช้บริการที่
ใช้ในการยืนยันตัวตน เช่น มีการปกปิด (masking) รหัสผ่าน หรือรหัส PIN ของผู้ใช้บริการ
1.2.3 จัดให้มีการเริ่มกระบวนการยืนยันตัวตนใหม่ เมื่อมีเหตุหยุดชะงักในระหว่าง
การยืนยันตัวตนของผู้ใช้บริการ
1.2.4 การแจ้งเตือนให้ผู้ใช้บริการทราบ เมื่อระบุข้อมูลที่ใช้ในการยืนยันตัวตนไม่
ถูกต้อง โดยข้อความแจ้งเตือนนั้นต้องไม่เป็นการบ่งชี้ว่าข้อมูลที่ใช้ในการยืนยันตัวตนส่วนใดไม่ถูกต้อง
และเมื่อมีการระบุข้อมูลที่ใช้ในการยืนยันตัวตนไม่ถูกต้องเกินกว่าจำนวนครั้งที่ธนาคารพาณิชย์ได้
กำหนดไว้ ต้องมีการควบคุมให้ระงับบัญชีผู้ใช้บริการ (user account) ในช่องทางดังกล่าวเป็นการ
ชั่วคราว พร้อมทั้งระบุวิธีการเปิดใช้บริการของบัญชีผู้ใช้บริการที่ได้ระงับไว้ เช่น ติดต่อศูนย์บริการ
ลูกค้าสัมพันธ์ (call center) ของธนาคารพาณิชย์ หรือติดต่อที่สาขาของธนาคารพาณิชย์ นอกจากนี้
ต้องมีกระบวนการในการยืนยันตัวตนในการยกเลิกการระงับใช้บัญชีผู้ใช้บริการดังกล่าวด้วย
1.3 การทำรายการ
ธนาคารพาณิชย์ต้องมีกระบวนการในการดูแลความปลอดภัยในระหว่างการทํารายการ
อย่างน้อยในเรื่องดังต่อไปนี้
1.3.1 การควบคุมการยืนยันตัวตนของผู้ใช้บริการด้วยวิธีการที่เหมาะสมกับระดับ
ความเสี่ยงของแต่ละรายการ
1.3.2 การควบคุมการแสดงข้อมูลที่สำคัญ (sensitive information) ของผู้ใช้บริการ
บนหน้าจอการทํารายการ เช่น มีการปกปิด (masking) หมายเลขบัญชี
1.3.3 การยุติการทำงานของระบบโดยอัตโนมัติเมื่อไม่มีการทำรายการภายในระยะเวลา
ที่กําหนด (session timeout) เพื่อป้องกันไม่ให้บุคคลอื่นใช้บัญชีของผู้ใช้บริการโดยไม่ได้รับอนุญาต
เช่น ไม่มีการทำรายการเกินกว่า 3 นาที
1.3.4 การเริ่มกระบวนการยืนยันตัวตนของผู้ใช้บริการใหม่ เมื่อมีเหตุหยุดชะงัก
หรือไม่มีการทํารายการภายในระยะเวลาที่ทําหนด
1.3.5 การแจ้งผลการทำรายการให้ผู้ใช้บริการทราบโดยทันทีทุกครั้งที่ทำรายการ
