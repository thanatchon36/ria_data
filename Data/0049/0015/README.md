2.3 กรณีเกิดปัญหาหรือภัยคุกคามกับระบบการให้บริการ
จนเกินไป
กรณีที่เกิดปัญหาหรือภัยคุกคามกับระบบการให้บริการซึ่งอาจทำให้ผู้ใช้บริการไม่
สามารถใช้บริการผ่านช่องทางดิจิทัลได้หรืออาจก่อให้เกิดความเสียหายกับผู้ใช้บริการ ธนาคารพาณิชย์
ต้องมีการสื่อสารและประชาสัมพันธ์เพื่อชี้แจงและทำความเข้าใจกับผู้ใช้บริการและสื่อมวลชนอย่างรวดเร็ว
เกี่ยวกับปัญหาที่เกิดขึ้นและวิธีการแก้ไขปัญหา เพื่อไม่ให้เกิดความเข้าใจที่คลาดเคลื่อนหรือตื่นตระหนก
2.4 การแจ้งเตือนเกี่ยวกับพฤติกรรมการหลอกลวงทางอิเล็กทรอนิกส์
ธนาคารพาณิชย์ต้องมีกระบวนการในการแจ้งเตือนให้ผู้ใช้บริการทราบถึงพฤติกรรม
การหลอกลวงทางอิเล็กทรอนิกส์เกี่ยวกับการให้บริการด้วยวิธีต่าง ๆ เช่น การสร้างเว็บไซต์ปลอมโดย
ลอกเลียนแบบเว็บไซต์ของธนาคารพาณิชย์
2.5 การให้ความรู้และคำแนะนำแก่ผู้ใช้บริการเกี่ยวกับการใช้บริการผ่านช่องทาง
ดิจิทัลอย่างปลอดภัยและการรักษาความปลอดภัยของอุปกรณ์อิเล็กทรอนิกส์
ธนาคารพาณิชย์ต้องมีกระบวนการในการให้ความรู้และคำแนะนำเพื่อให้ผู้ใช้บริการ
สามารถใช้บริการผ่านช่องทางดิจิทัลได้อย่างปลอดภัย เช่น จัดเก็บข้อมูลที่ใช้ในการยืนยันตัวตนอย่าง
ปลอดภัย ตรวจสอบช่องทางดิจิทัลของธนาคารพาณิชย์ให้ถูกต้องก่อนเริ่มทำรายการว่าเป็นช่องทางที่
ไม่ถูกปลอมแปลง ทำรายการอย่างระมัดระวังและออกจากระบบทุกครั้งเมื่อทำรายการเสร็จสิ้น ไม่ทำ
รายการผ่านอุปกรณ์ที่ได้รับการดัดแปลงระบบปฏิบัติการ ตรวจสอบความถูกต้องของข้อมูลการทำรายการ
และข้อมูลของผู้ใช้บริการอย่างสม่ำเสมอ รวมถึงแจ้งให้ผู้ใช้บริการทราบถึงวิธีปฏิบัติในการใช้ mobile
banking เช่น กรณีที่เปลี่ยนโทรศัพท์เครื่องใหม่ ต้องติดตั้ง mobile banking application ใหม่
และการติดต่อธนาคารพาณิชย์เพื่อยืนยันการเปิดใช้ mobile banking
2.6 การยกเลิกการใช้บริการ
ธนาคารพาณิชย์ต้องมีช่องทางที่ผู้ใช้บริการสามารถติดต่อขอยกเลิกการใช้บริการ
ได้อย่างสะดวก โดยเฉพาะในกรณีที่อุปกรณ์เคลื่อนที่ที่ใช้บริการ mobile banking สูญหาย เช่น
ผ่านเว็บไซต์หรือติดต่อศูนย์บริการลูกค้าสัมพันธ์ (call center) ของธนาคารพาณิชย์
