หลักเกณฑ์การบริหารความเสี่ยงและการดูแลผู้ใช้บริการเพิ่มเติม
สําหรับสาขาทั่วไปและสาขาอิเล็กทรอนิกส์
การให้บริการผ่านสาขาทั่วไปและสาขาอิเล็กทรอนิกส์ นอกจากธนาคารพาณิชย์จะต้อง
ปฏิบัติตามหลักเกณฑ์การบริหารความเสี่ยงและการดูแลผู้ใช้บริการตามที่ระบุในประกาศ ข้อ 5.3.2 และ
5.3.3 แล้ว ธนาคารพาณิชย์จะต้องปฏิบัติตามหลักเกณฑ์เพิ่มเติม ดังนี้
1. การบริหารความเสี่ยง
เอกสารแนบ 1
1.1 ธนาคารพาณิชย์ต้องจัดให้มีขอบเขตพื้นที่ในการให้บริการที่ชัดเจนเป็นสัดส่วนและ
มีแนวทางการดูแลความปลอดภัยของผู้ใช้บริการ ทรัพย์สินของผู้ใช้บริการ และทรัพย์สินของธนาคาร
พาณิชย์อย่างเหมาะสม เช่น มีสถานที่ตั้งเหมาะสมและติดตั้งอุปกรณ์รักษาความปลอดภัยในพื้นที่
ให้บริการ สําหรับการทำธุรกรรมที่จําเป็นต้องสอบถามหรือให้ผู้ใช้บริการกรอกข้อมูลส่วนตัว หรือ
รหัสผ่านเพื่อยืนยันตัวตนในการเข้าใช้บริการ ธนาคารพาณิชย์จะต้องจัดพื้นที่ให้บริการให้มีความเป็น
ส่วนตัวเพื่อไม่ให้เกิดการรั่วไหลของข้อมูลสําคัญดังกล่าว
1.2 การให้บริการผ่านเครื่องอิเล็กทรอนิกส์หรือการให้บริการ อขายแลกเปลี่ยน
เงินตราต่างประเทศที่อยู่ในบริเวณสาขาทั่วไป หากมีเวลาทําการที่แตกต่างจากเวลาทําการของสาขา
ธนาคารพาณิชย์จะต้องจัดพื้นที่ให้บริการเป็นสัดส่วนต่างหากจากสาขาทั่วไป
1.3 กรณีสาขาอิเล็กทรอนิกส์หรือกรณีที่มีการใช้เครื่องอิเล็กทรอนิกส์ในการให้บริการ
ธนาคารพาณิชย์จะต้อง
1.3.1 จัดให้มีการยืนยันตัวตนเพื่อเข้าใช้บริการที่มีความปลอดภัยและเป็นที่ยอมรับ
โดยทั่วไป เช่น รหัสผ่านเพื่อยืนยันตัวตนควรมีการกําหนดความยาวขั้นต่ำาและยากต่อการคาดเดา
รวมทั้งอาจกําหนดความถี่ในการเปลี่ยนแปลงรหัสผ่าน หรือใช้ข้อมูลชีวมิติ (biometrics) ที่ยากต่อ
การปลอมแปลง เช่น ลายนิ้วมือ ใบหน้า ม่านตา
1.3.2 ดูแลการให้บริการผ่านเครื่องอิเล็กทรอนิกส์ให้มีความรัดกุมปลอดภัย เช่น
มีกล้องวงจรปิดที่สามารถบันทึกการทำธุรกรรมต่างๆ ที่สามารถนำมาเปิดดูในภายหลังหากมีความจำเป็น
และการติดตั้งอุปกรณ์ anti-skimming
2. การดูแลผู้ใช้บริการ
ในกรณีที่ธนาคารพาณิชย์มีการเปลี่ยนแปลง สถานที่ วันเวลา ขอบเขต เงื่อนไขในการ
ให้บริการผ่านช่องทางต่าง ๆ การหยุดให้บริการชั่วคราว หรือการเลิกให้บริการ ธนาคารพาณิชย์ต้อง
ดำเนินการ ดังนี้
2.1 ธนาคารพาณิชย์ต้องเปิดเผยข้อมูลวันและเวลาทำการ รวมทั้งการหยุดทำการ
ให้ผู้ใช้บริการทราบอย่างชัดเจน โดยอย่างน้อยต้องประกาศไว้ในที่เปิดเผย ณ สถานที่ตั้งสาขาทั่วไป
หรือสาขาอิเล็กทรอนิกส์นั้น โดยธนาคารพาณิชย์จะต้องเก็บข้อมูลรายละเอียดเกี่ยวกับวันและเวลา
