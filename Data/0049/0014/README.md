1.3.6 การจัดเก็บและแสดงข้อมูลประวัติการทำรายการ (transaction history)
เพื่อให้ผู้ใช้บริการสามารถตรวจสอบหรือขอข้อมูลการทำรายการย้อนหลังได้
1.4 การเปลี่ยนแปลงแก้ไขข้อมูลของผู้ใช้บริการ
ธนาคารพาณิชย์ต้องมีกระบวนการในการควบคุมการเปลี่ยนแปลงแก้ไขข้อมูลของ
ผู้ใช้บริการที่รัดกุมและปลอดภัยเพื่อลดความเสี่ยงที่อาจก่อให้เกิดเหตุทุจริต และลดความเสี่ยงที่ข้อมูล
ของผู้ใช้บริการรั่วไหล อย่างน้อยในเรื่องดังต่อไปนี้
1.4.1 การยืนยันตัวตนของผู้ใช้บริการที่รัดกุม เมื่อมีการขอเปลี่ยนแปลงแก้ไขข้อมูล
1.4.2 การแจ้งให้ผู้ใช้บริการทราบทุกครั้งเมื่อข้อมูลของผู้ใช้บริการถูกเปลี่ยนแปลง
ของผู้ใช้บริการ
แก้ไข เช่น เมื่อมีการเปลี่ยนแปลงอีเมลของผู้ใช้บริการในการรับส่งข้อมูลกับธนาคารพาณิชย์ หรือเพิ่มบัญชี
ผู้รับโอนที่มีการทํารายการเป็นประจํา (favorite account) ผ่านช่องทางที่ผู้ใช้บริการได้ลงทะเบียนไว้
1.4.3 การจัดเก็บและแสดงข้อมูลประวัติการเปลี่ยนแปลงแก้ไขข้อมูลของผู้ใช้บริการ
กับธนาคารพาณิชย์
2 การดูแลผู้ใช้บริการ
เพื่อให้ผู้ใช้บริการสามารถตรวจสอบหรือขอข้อมูลการเปลี่ยนแปลงแก้ไขข้อมูลย้อนหลังได้
ธนาคารพาณิชย์ต้องมีกระบวนการในการให้ข้อมูล ความรู้ และดูแลผู้ใช้บริการ เพื่อให้
ผู้ใช้บริการมีข้อมูลที่ครบถ้วนในการตัดสินใจและสามารถใช้บริการผ่านช่องทางดิจิทัลของธนาคาร
พาณิชย์ได้อย่างปลอดภัย อย่างน้อยในเรื่องดังต่อไปนี้
2.1 กรณีมีข้อผิดพลาดในระหว่างการใช้บริการหรือการทํารายการ
กรณีที่มีข้อผิดพลาดในระหว่างการใช้บริการหรือการทำรายการ เช่น มีการหยุดชะงัก
ของระบบทําให้การโอนเงินตามคำสั่งของผู้ใช้บริการไม่สำเร็จ ธนาคารพาณิชย์ต้องแสดงข้อความ
แจ้งข้อผิดพลาด (error message) ที่สามารถสื่อสารให้ผู้ใช้บริการเข้าใจอย่างถูกต้องว่าเกิดข้อผิดพลาด
ระหว่างการทำรายการ และธนาคารพาณิชย์ไม่สามารถดำเนินการตามคำสั่งของผู้ใช้บริการได้สำเร็จ
2.2 กรณีมีการแสดงข้อมูลของผลิตภัณฑ์หรือบริการของผู้ประกอบธุรกิจอื่น
กรณีที่ธนาคารพาณิชย์มีการแสดงข้อมูลของผลิตภัณฑ์หรือบริการของผู้ประกอบ
ธุรกิจอื่นบนช่องทางดิจิทัลของธนาคารพาณิชย์ ธนาคารพาณิชย์ต้องมีกระบวนการในการแจ้งให้
ผู้ใช้บริการทราบอย่างชัดเจนว่าผลิตภัณฑ์และบริการดังกล่าวมิใช่ผลิตภัณฑ์และบริการของธนาคาร
พาณิชย์ พร้อมทั้งระบุขอบเขตความรับผิดชอบของธนาคารพาณิชย์
ทั้งนี้ กรณีที่มีการเชื่อมต่อช่องทางดิจิทัลของธนาคารพาณิชย์ไปยังช่องทางดิจิทัล
ของผู้ประกอบธุรกิจอื่น ธนาคารพาณิชย์ต้องแสดงข้อความให้ผู้ใช้บริการทราบอย่างชัดเจนว่า ผู้ใช้บริการ
กําลังออกจากช่องทางดิจิทัลของธนาคารพาณิชย์ไปยังผู้ประกอบธุรกิจอื่น
