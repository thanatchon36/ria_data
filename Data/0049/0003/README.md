ประกาศธนาคารแห่งประเทศไทย
ที่ สนส. 15 /2563
เรื่อง หลักเกณฑ์เกี่ยวกับช่องทางให้บริการของธนาคารพาณิชย์ (banking channel)
1. เหตุผลในการออกประกาศ
ปัจจุบันด้วยสภาพแวดล้อมและเทคโนโลยีที่เปลี่ยนแปลงไป ธนาคารพาณิชย์จึงต้องพัฒนา
ช่องทางการให้บริการแก่ลูกค้าในหลายรูปแบบ เช่น ช่องทางสาขาทั่วไป ช่องทางสาขาอิเล็กทรอนิกส์
ช่องทางโทรศัพท์ ช่องทางการธนาคารนอกสถานที่ ช่องทางดิจิทัล เพื่อตอบสนองความต้องการบริการ
ทางการเงินของลูกค้าที่มีความหลากหลายได้ทันเวลา ธนาคารแห่งประเทศไทยจึงได้ปรับปรุงหลักเกณฑ์
เกี่ยวกับช่องทางให้บริการของธนาคารพาณิชย์ เพื่อให้ธนาคารพาณิชย์มีความคล่องตัวในการประกอบ
ธุรกิจและมีความยืดหยุ่นในการให้บริการมากขึ้น โดยยังคงหลักการเดิมที่ธนาคารพาณิชย์ต้องบริหาร
จัดการความเสี่ยงให้สอดคล้องตามกลยุทธ์การประกอบธุรกิจของธนาคารพาณิชย์และมีกระบวนการ
คุ้มครองผู้ใช้บริการอย่างรับผิดชอบและเป็นธรรม
2. นํานาจตามกฎหมาย
อาศัยอำนาจตามความในมาตรา 13 มาตรา 36 มาตรา 37 มาตรา 39 มาตรา 41 มาตรา 47
และมาตรา 71 แห่งพระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยออกข้อกำหนด
ในเรื่องหลักเกณฑ์เกี่ยวกับช่องทางให้บริการของธนาคารพาณิชย์ (banking channel) ตามที่กำหนด
ในประกาศฉบับนี้
3. ประกาศที่ยกเลิก
ประกาศธนาคารแห่งประเทศไทย ที่ สนส. 3/2561 เรื่อง หลักเกณฑ์เกี่ยวกับช่องทางให้บริการ
ของธนาคารพาณิชย์ ลงวันที่ 29 มกราคม 2561
4. ขอบเขตการบังคับใช้
5. เนื้อหา
ประกาศฉบับนี้ใช้บังคับกับธนาคารพาณิชย์ตามกฎหมายว่าด้วยธุรกิจสถาบันการเงินทุกแห่ง
5.1 คำจำกัดความ
ในประกาศฉบับนี้
“ช่องทางให้บริการ” หมายความว่า สาขาทั่วไป สาขาอิเล็กทรอนิกส์ การธนาคาร
นอกสถานที่ ช่องทางดิจิทัล (digital channel) ช่องทางโทรศัพท์ ช่องทางตัวแทนทางการเงิน
