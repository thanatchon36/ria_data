3. บุคลากรที่เกี่ยวข้องกับการปรับปรุงโครงสร้างหนี้
กรณีสถาบันการเงินมีบุคลากรจำนวนจำกัดในการปรับปรุงโครงสร้างหนี้ ธปท. อนุโลมให้เจ้าหน้าที่
สินเชื่อสามารถทำหน้าที่ที่เกี่ยวข้องกับการปรับปรุงโครงสร้างหนี้ได้ โดยต้องกำหนดแนวนโยบายและ
การควบคุมภายในที่ชัดเจน โปร่งใส และจัดให้มีการถ่วงดุลอำนาจกันอย่างเป็นอิสระ (check and balance)
4. แนวทางการให้บริการแก่ลูกหนี้
สถาบันการเงินและผู้ประกอบธุรกิจต้องคำนึงถึงการช่วยบรรเทาภาระหนี้ของลูกหนี้เพื่อให้ลูกหนี้
สามารถกลับมาชำระหนี้ได้เมื่อสถานการณ์คลี่คลายลง และไม่ทำให้ลูกหนี้มีภาระหนี้เพิ่มขึ้นจากภาระหนี้เดิม
จนเกินสมควร รวมทั้งต้องอำนวยความสะดวกและให้ข้อมูลอย่างเพียงพอ โดยสถาบันการเงินและผู้ประกอบธุรกิจ
ต้องจัดให้มี
(4.1) ช่องทางและกระบวนการที่สะดวกให้ลูกหนี้สามารถสอบถามข้อมูลการเข้าร่วมมาตรการ
และทำข้อตกลงปรับปรุงโครงสร้างหนี้หรือเอกสารอื่นที่เกี่ยวข้อง โดยสามารถนำเทคโนโลยีดิจิทัลมาใช้และ
ปฏิบัติตามหลักเกณฑ์หรือกฎหมายที่เกี่ยวข้องในการทำธุรกรรมทางอิเล็กทรอนิกส์ ตามตัวอย่างที่ระบุใน
ข้อ 5 ของเอกสารแนบนี้
(4.2) ข้อมูลที่ครบถ้วนเพียงพอเพื่อให้ลูกหนี้ใช้ประกอบการตัดสินใจ โดยควรเปิดเผยข้อมูลให้
ลูกหนี้ทราบเป็นอย่างน้อย เช่น ข้อมูลแสดงการเปรียบเทียบภาระหนี้เดิมและภาระหนี้ใหม่ จำนวนภาระหนี้
ที่เพิ่มขึ้น จำนวนงวดที่เพิ่มขึ้น ดอกเบี้ยที่ลูกหนี้ต้องชำระเพิ่มขึ้นเนื่องจากการพักชำระหนี้หรือการลดค่างวด
เป็นต้น
(43) กระบวนการหรือขั้นตอนการดำเนินการที่อำนวยความสะดวกให้แก่ลูกหนี้ และไม่กำหนด
ให้ลูกหนี้ต้องจัดส่งเอกสารหรือข้อมูลที่มากเกินความจำเป็น
(4.4) กรณีลูกหนี้รายย่อย นอกจากการดำเนินการตาม (4.1) – (4.3) แล้ว ให้ดำเนินการ ดังนี้
(4.4.1) จัดให้มีทางเลือกการให้ความช่วยเหลือลูกหนี้ที่ได้รับผลกระทบสำหรับสินเชื่อ
แต่ละประเภท ซึ่งสถาบันการเงินและผู้ประกอบธุรกิจสามารถพิจารณาให้ความช่วยเหลือที่สอดคล้องกับ
ความเสี่ยงและความสามารถในการชำระหนี้ของลูกหนี้ตามนโยบายหรือหลักเกณฑ์ของสถาบันการเงิน
และผู้ประกอบธุรกิจแต่ละราย
(4.4.2) ให้ชะลอการยึดทรัพย์ ที่อยู่อาศัยหรือยานพาหนะที่ลูกหนี้ใช้สร้างรายได้) สำหรับ
ลูกหนี้ที่มีพฤติกรรมการชำระหนี้ที่ดีมาโดยตลอด และให้ความร่วมมือในการปรับปรุงโครงสร้างหนี้ เพื่อให้
ลูกหนี้ยังคงมีที่อยู่อาศัย สามารถปฏิบัติตามหลักการเว้นระยะห่างทางสังคม (Social distancing) และลด
ปัญหาสังคม
