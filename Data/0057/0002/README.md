ที่ไม่เหมาะสม (moral hazard) ให้กับลูกหนี้ที่ไม่ได้รับผลกระทบ เพื่อให้ความช่วยเหลือไปสู่กลุ่มลูกหนี้
ที่เป็นเป้าหมายที่แท้จริงอย่างได้ผล และรักษาสมดุลและเสถียรภาพของระบบสถาบันการเงินโดยรวมให้สามารถ
สนับสนุนเศรษฐกิจได้อย่างต่อเนื่องในระยะยาว รวมถึงส่งเสริมให้ลูกหนี้สามารถรักษาสภาพคล่องเดิม
และได้รับสภาพคล่องใหม่ด้วย
ธปท. จึงออกหนังสือฉบับนี้เพื่อ (1) กำหนดแนวทางการปรับปรุงโครงสร้างหนี้ระยะยาว
อย่างยั่งยืน (2) ผ่อนปรนหลักเกณฑ์การประกอบธุรกิจบัตรเครดิต สินเชื่อส่วนบุคคลภายใต้การกำกับ และ
สินเชื่อส่วนบุคคลดิจิทัล เพื่อบรรเทาภาระการจ่ายชำระหนี้ ตลอดจนเพิ่มสภาพคล่องให้กับลูกหนี้ที่มี
ความสามารถในการชำระหนี้เป็นการชั่วคราว ได้ตั้งแต่วันที่ลงนามในหนังสือฉบับนี้เป็นต้นไป และ (3) กำหนด
แนวทางการดำเนินการตามหลักเกณฑ์การจัดชั้นและการกันเงินสำรองที่เกี่ยวข้องกับการปรับปรุงโครงสร้างหนี้
เพื่อเอื้อให้ลูกหนี้สามารถฟื้นตัวได้เร็วขึ้น ทั้งนี้ การปรับปรุงโครงสร้างหนี้ระยะยาวอย่างยั่งยืน และแนวทาง
การดำเนินการตามหลักเกณฑ์การจัดชั้นและการกันเงินสำรองที่เกี่ยวข้องกับการปรับปรุงโครงสร้างหนี้
มีขอบเขตครอบคลุมถึงลูกหนี้ทุกประเภท คือ ลูกหนี้ธุรกิจขนาดใหญ่ ลูกหนี้ธุรกิจขนาดกลางและขนาดย่อม
และลูกหนี้รายย่อย
2. คำจํากัดความ
“สถาบันการเงิน” หมายความว่า สถาบันการเงินและบริษัทในกลุ่มธุรกิจทางการเงินของ
สถาบันการเงินตามกฎหมายว่าด้วยธุรกิจสถาบันการเงิน
“ผู้ประกอบธุรกิจ” หมายความว่า ผู้ประกอบธุรกิจบัตรเครดิต ผู้ประกอบธุรกิจสินเชื่อ
ส่วนบุคคลภายใต้การกำกับ ผู้ประกอบธุรกิจสินเชื่อส่วนบุคคลดิจิทัล และผู้ประกอบธุรกิจสินเชื่อรายย่อย
เพื่อการประกอบอาชีพภายใต้การกํากับ ทีมิใช่สถาบันการเงิน
“การปรับปรุงโครงสร้างหนี้” (Debt Restructuring: DR) หมายความว่า การปรับปรุง
โครงสร้างหนี้ที่เกิดจากความเสี่ยงด้านเครดิตของลูกหนี้ที่เพิ่มขึ้น ซึ่งแบ่งเป็น
1
2.1 การปรับปรุงโครงสร้างหนี้ของลูกหนี้ที่ยังไม่ด้อยคุณภาพ (non-NPL) ซึ่งเป็นการปรับปรุง
โครงสร้างหนี้ในลักษณะเชิงป้องกัน (pre-emptive) ตั้งแต่เริ่มมีสัญญาณของการมีปัญหาในการชำระหนี้
โดยลูกหนี้ยังไม่เป็นหนี้ที่ด้อยคุณภาพ (NPL)
2.2 การปรับปรุงโครงสร้างหนี้ของลูกหนี้ที่ด้อยคุณภาพ (NPL) ถือเป็นการปรับปรุง
โครงสร้างหนี้ที่มีปัญหา (Troubled Debt Restructuring: TDR)
