(4.4.3) ในกรณีที่สถาบันการเงินและผู้ประกอบธุรกิจปรับปรุงโครงสร้างหนี้ให้กับลูกหนี้
บัตรเครดิตและสินเชื่อส่วนบุคคลภายใต้การกำกับ โดยการรับโอนหนี้ หรือเปลี่ยนประเภทหนี้ไปเป็นสินเชื่อ
term loan สถาบันการเงินและผู้ประกอบธุรกิจไม่ต้องยกเลิกการใช้บัตรหรือบัญชีของลูกหนี้รายนั้น โดย
วงเงินของสินเชื่อที่เปลี่ยนประเภทใหม่ เมื่อรวมกับยอดคงเหลือของวงเงินเดิมแล้ว ต้องไม่เกินกว่าวงเงิน
ที่เคยอนุมัติตลอดระยะเวลาที่ลูกหนี้ยังคงผ่อนชำระสินเชื่อที่เปลี่ยนประเภทใหม่ดังกล่าว
ทั้งนี้ ในการพิจารณาให้ความช่วยเหลือแก่ลูกหนี้ดังกล่าว สถาบันการเงินและผู้ประกอบธุรกิจ
พึงระมัดระวังมิให้เป็นการหลีกเลี่ยงหลักเกณฑ์อื่นที่ ธปท. กำหนด เช่น หลักเกณฑ์เกี่ยวกับการจัดชั้นและ
การกันเงินสํารอง และการคํานวณดอกเบี้ยและค่าธรรมเนียม เป็นต้น
5. แนวทางในการนําเทคโนโลยีดิจิทัลมาใช้ในการดำเนินมาตรการให้ความช่วยเหลือลูกหนี้รายย่อย
และลูกหนี้ SMEs และการทำข้อตกลงปรับปรุงโครงสร้างหนี้
(5.1) หลักการ
(5.1.1) กรณีลูกหนี้ เป็นการอำนวยความสะดวกให้แก่ลูกหนี้รายย่อย และลูกหนี้ SMEs
ที่ได้มีการทำสัญญาสินเชื่อกับสถาบันการเงินและผู้ประกอบธุรกิจไว้อยู่เดิม และลูกหนี้ได้ผ่านขั้นตอนการพิสูจน์
และยืนยันตัวตนแล้ว โดยให้ลูกหนี้สามารถพิจารณาตอบรับเงื่อนไขการช่วยเหลือและทำข้อตกลงปรับปรุง
โครงสร้างหนี้ผ่านทางระบบอิเล็กทรอนิกส์ได้สะดวกขึ้น โดยลูกหนี้ไม่จำเป็นต้องเดินทางมาสำนักงานใหญ่
หรือสาขาของสถาบันการเงินและผู้ประกอบธุรกิจ ทั้งนี้ ภายใต้หลักการที่ลูกหนี้จะต้องได้รับข้อมูลที่เพียงพอ
ต่อการตัดสินใจและจะต้องได้รับหลักฐานเพื่อใช้อ้างอิงในภายหลังได้
(5.1.2) กรณีสถาบันการเงินและผู้ประกอบธุรกิจ: เป็นช่องทางให้สถาบันการเงินและ
ผู้ประกอบธุรกิจสามารถนำเสนอทางเลือกและเงื่อนไขการชำระหนี้ ที่เหมาะสมตามศักยภาพของลูกหนี้ และ
สามารถเข้าถึงลูกหนี้รายย่อย และลูกหนี้ SMEs ที่มีจำนวนมากได้อย่างรวดเร็วโดยการนำเทคโนโลยีดิจิทัล
มาใช้ ทั้งนี้ ภายใต้หลักเกณฑ์ที่กำหนดตามกฎหมายว่าด้วยธุรกรรมทางอิเล็กทรอนิกส์ รวมทั้งหลักการของ
การบริหารความเสี่ยงด้านเทคโนโลยีสารสนเทศ
(5.2) ตัวอย่างแนวทาง
สถาบันการเงินและผู้ประกอบธุรกิจสามารถพิจารณาเลือกแนวทางในการนำเทคโนโลยีดิจิทัล
มาใช้ในการดำเนินมาตรการให้ความช่วยเหลือลูกหนี้และการทำข้อตกลงปรับปรุงโครงสร้างหนี้เพื่ออำนวย
ความสะดวกให้แก่ลูกหนี้ตามความเหมาะสมตามแต่ละกรณี ภายใต้การบริหารความเสี่ยงที่รัดกุมของสถาบัน
การเงินและผู้ประกอบธุรกิจ โดยมีตัวอย่างแนวทางการดำเนินการ ดังนี้
