ประเภทสินเชื่อ
มาตรการการรักษาและเสริมสภาพคล่อง
วันสิ้นเดือนของการเบิกเงินกู้ครั้งแรก อย่างไรก็ดี กรณีปรับปรุง
สามารถขยายระยะเวลาการชำระคืนแต่ละสัญญาได้
โครงสร้างหนี้
เกินกว่า 12 เดือน
3.3 แนวทางการดำเนินการตามหลักเกณฑ์การจัดชั้นและการกันเงินสํารองที่เกี่ยวข้อง
กับการปรับปรุงโครงสร้างหนี้ สำหรับลูกหนี้ทุกประเภท ตั้งแต่วันที่ 1 มกราคม 2565 ถึงวันที่ 31 ธันวาคม
2566 ให้สถาบันการเงินดำเนินการ ดังนี้
3.3.1 วิธีการปรับปรุงโครงสร้างหนี้
ให้สถาบันการเงินจัดกลุ่มลูกหนี้ที่ได้รับผลกระทบและมีการปรับปรุงโครงสร้างหนี้
บ
เป็น 2 กลุ่ม โดยจําแนกตามวิธีการปรับปรุงโครงสร้างหนี้ ดังนี้
(1) การปรับปรุงโครงสร้างหนี้ให้แก่ลูกหนี้โดยกำหนดเงื่อนไขในการช่วย
ลดภาระการจ่ายชำระหนี้ของลูกหนี้ที่มากกว่าการขยายระยะเวลาการชำระหนี้เพียงอย่างเดียว เช่น
การลดดอกเบี้ยคงค้าง การลดอัตราดอกเบี้ยตามสัญญาซึ่งทำให้อัตราดอกเบี้ยที่แท้จริง (effective interest
rate: EIR) ลดลง หรือ อัตราดอกเบี้ยเฉลี่ยตามสัญญาลดลง หรือผ่อนปรนเงื่อนไขการชำระหนี้อื่น (กรณีนี้
รวมถึงการปรับเงื่อนไขบางประการที่ให้ประโยชน์แก่ลูกหนี้ เช่น การตัดชำระเงินต้นก่อนดอกเบี้ยตาม
ความเหมาะสม) การรับโอนสินทรัพย์เพื่อชำระหนี้ การรับทุนของลูกหนี้ที่เกิดจากการแปลงหนี้เป็นทุน การ
ปรับลักษณะของหนี้จากหนี้ระยะสั้นเป็นหนี้ระยะยาวร่วมกับการปรับปรุงโครงสร้างหนี้วิธีอื่นที่ช่วยลด
ภาระให้กับลูกหนี้ รวมถึงการปรับปรุงโครงสร้างหนี้ร่วมกับการให้สินเชื่อเพิ่มเติมแก่ลูกหนี้
(2) การปรับปรุงโครงสร้างหนี้ให้แก่ลูกหนี้โดยการขยายระยะเวลาเพียง
อย่างเดียว เช่น การขยายระยะเวลาการชำระหนี้ การให้ระยะเวลาปลอดหนี้เงินต้นและ/หรือดอกเบี้ย
(grace period) รวมถึงการปรับลักษณะของหนี้จากหนี้ระยะสั้นเป็นหนี้ระยะยาว
3.3.2 การจัดชั้นและการกันเงินสํารอง
(1) กรณีที่สถาบันการเงินปรับปรุงโครงสร้างหนี้ตามข้อ 3.3.1 (1) ให้ถือ
ปฏิบัติเกี่ยวกับการจัดชั้นและการกันเงินสำรองสำหรับการปรับปรุงโครงสร้างหนี้ของลูกหนี้ดังกล่าว ดังนี้
(1.1) การจัดชั้น
(1.1.1) การปรับปรุงโครงสร้างหนี้แก่ลูกหนี้ที่ยังไม่ด้อยคุณภาพ
