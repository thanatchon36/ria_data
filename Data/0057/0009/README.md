แนวทางการพิจารณาการเพิ่มขึ้นอย่างมีนัยสำคัญของความเสี่ยงด้านเครดิต (SICR)
เป็นการชั่วคราวสําหรับลูกหนี้ที่ปรับปรุงโครงสร้างหนี้ในลักษณะการขยายเวลาตามข้อ 3.3.1 (2)
และลูกหนี้อื่นที่ไม่ได้ปรับปรุงโครงสร้างหนี้
ตามที่ ธปท. ได้ขอให้สถาบันการเงินแต่ละแห่งกำาหนดนโยบายภายในเกี่ยวกับแนวทางการพิจารณา
จัดชั้นสินทรัพย์และภาระผูกพันทางการเงินที่มีการเพิ่มขึ้นอย่างมีนัยสำคัญของความเสี่ยงด้านเครดิต
(Significant Increase in Credit Risk: SICR) U
ธปท.
ได้จัดทำแนวทางการพิจารณาการเพิ่มขึ้นอย่างมีนัยสำคัญของความเสี่ยงด้านเครดิต (SICR)
เบื้องต้นในการพิจารณาว่า ลูกหนี้อาจมีการเพิ่มขึ้นของความเสี่ยงด้านเครดิตอย่างมีนัยสำคัญจนนำไปสู่
การพิจารณาปรับชั้นสินทรัพย์ เพื่อสถาบันการเงินสามารถใช้เป็นการชั่วคราวในการให้ความช่วยเหลือลูกหนี้
ที่ได้รับผลกระทบจากโรคติดเชื้อไวรัสโคโรนา 2019 สำหรับลูกหนี้ที่ปรับปรุงโครงสร้างหนี้ในลักษณะการขยายเวลา
ตามข้อ 3.3.1 (2) และลูกหนี้อื่นที่ไม่ได้ปรับปรุงโครงสร้างหนี้ระหว่างวันที่ 1 มกราคม 2565 ถึง 31 ธันวาคม
2566 ดังนี้
บ
1. นโยบายของ สง. ควรให้ความสำคัญกับการพิจารณาข้อบ่งชี้ (indicators) ที่จะส่งผลต่อการลดลงของ
ความสามารถในการชำระหนี้หรือการเพิ่มขึ้นของความเสี่ยงด้านเครดิตอย่างมีนัยสำคัญ โดยตามแนวทางสากล
ควรพิจารณาข้อบ่งชี้ 2 ด้านสำคัญ ได้แก่ 1) ด้านการค้างชำระ และ 2) ด้านฐานะการเงิน ผลการดำเนินงาน
และการชำระหนี้ ซึ่งครอบคลุมทั้งเหตุการณ์ที่เกิดขึ้นแล้วและอาจเกิดขึ้นในอนาคต
2. หากข้อบ่งชี้ที่กำหนดตามนโยบายของ สง. ส่งสัญญาณเตือน สง. ควรวิเคราะห์และทบทวน เพื่อ
พิจารณาผลที่มีต่อการลดลงของความสามารถในการชำระหนี้หรือการเพิ่มขึ้นของความเสี่ยงด้านเครดิตอย่างมี
นัยสำคัญ และพิจารณาปรับขั้นสินทรัพย์จาก performing (stage 1) เป็น under-performing (stage 2)
ทั้งนี้ หากพิจารณาแล้วยังคงการจัดชั้นเดิม สถาบันการเงินควรมีหลักฐานประกอบการพิจารณาไว้
3. แนวทางเบื้องต้นในการพิจารณา SICR
(3.1) ด้านการค้างชำระ มีข้อบ่งชี้ว่าลูกหนี้อาจไม่มีความสามารถในการชำระหนี้ หรือไม่มีกระแส
เงินสดรองรับการชำระหนี้ จนอาจส่งผลให้ลูกหนี้มีวันค้างชำระเกินกว่า 30 วัน หรือ 1 เดือน นับแต่วันถึง
กําหนดชาระตามสัญญาหรือข้อตกลง
(3.2) ด้านฐานะการเงิน ผลการดำเนินงาน และการชำระหนี้ มีข้อบ่งชี้ว่าลูกหนี้อาจมีความสามารถ
ในการชำระหนี้ลดลงอย่างมีนัยสำคัญ เนื่องมาจาก
- ฐานะการเงินหรือผลการดำเนินงานมีแนวโน้มเสื่อมถอยลงอย่างมีนัยสำคัญ
- ลูกหนี้ถูกดำเนินคดีทางกฎหมายซึ่งส่งผลกระทบอย่างมีนัยสำคัญต่อฐานะการเงิน
อันดับความน่าเชื่อถือด้านเครดิต (Internal Rating) ของลูกหนี้ลดลงอย่างมีนัยสำคัญ
สง. อาจมีแนวทางในการพิจารณา SICR ที่แตกต่างหรือเพิ่มเติมจากแนวทางนี้ได้
