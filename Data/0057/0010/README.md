1. การกำหนดนโยบายการให้ความช่วยเหลือ
แนวทางการดำเนินการอื่นที่เกี่ยวข้อง
สถาบันการเงินและผู้ประกอบธุรกิจจะต้องมีนโยบายการให้ความช่วยเหลือและแนวทางการพิจารณา
ลูกหนี้ที่ได้รับผลกระทบจากสถานการณ์ดังกล่าวอย่างชัดเจน โดยอาจพิจารณาในระดับอุตสาหกรรมหรือ
ระดับพื้นที่ที่ได้รับผลกระทบทั้งทางตรงและทางอ้อม รวมถึงจัดให้มี product program สำหรับลูกหนี้รายย่อย
และลูกหนี้ micro SMEs' เพื่อให้ความช่วยเหลือแก่ลูกหนี้จำนวนมากได้อย่างรวดเร็วและทันการณ์
2. การจัดกลุ่มลูกหนี้
สถาบันการเงินและผู้ประกอบธุรกิจต้องติดตามสถานะของลูกหนี้ที่ได้รับผลกระทบทั้งทางตรงและ
ทางอ้อมอย่างใกล้ชิด และกำหนดนโยบายการจัดกลุ่มลูกหนี้ตามหลักการบริหารความเสี่ยงด้านเครดิต โดย
1 ทั้งนี้ สามารถรวมถึงลูกหนี้ SMEs ด้วย
จัดให้มีกระบวนการพิจารณาที่เหมาะสม เป็นไปตามหลักการบริหารความเสี่ยงที่ดีสอดคล้องกับกระบวนการ
ภายในของสถาบันการเงินและผู้ประกอบธุรกิจ โดยสถาบันการเงินและผู้ประกอบธุรกิจสามารถใช้ดุลยพินิจ
ประกอบการพิจารณาการจัดกลุ่มลูกหนี้ และดำเนินการอย่างดีที่สุด (best effort) ในการประเมินความสามารถ
ในการชำระหนี้ของลูกหนี้ และเมื่อจัดกลุ่มลูกหนี้แล้ว ให้พิจารณาช่วยเหลือลูกหนี้ให้เหมาะสมกับความสามารถ
ในการชำระหนี้ของลูกหนี้ ซึ่งสถาบันการเงินและผู้ประกอบธุรกิจสามารถใช้ข้อมูลจากหลายมิติเป็นแนวทาง
ในการพิจารณา เช่น
(2.1) การพิจารณาความสามารถในการชำระหนี้ของลูกหนี้ เช่น ข้อมูลสถิติและข้อมูลการชำระหนี้
การพิจารณาลักษณะความเสี่ยงของลูกหนี้ (risk profile) ภาระหนี้ที่ลูกหนี้ได้ผ่อนชำระหนี้มาแล้ว เปรียบเทียบ
กับมูลค่าของหลักประกัน รวมทั้งการใช้แบบจำลองภายใน (internal model) และการวิเคราะห์ข้อมูลจาก
หลายแหล่ง (data analytics) เป็นต้น
(2.2) การพิจารณาลูกหนี้ที่ได้รับผลกระทบ เช่น ข้อมูลจากการทำแบบสอบถาม การสัมภาษณ์
ลูกหนี้ ข้อมูลที่ลูกหนี้แจ้งแก่ผู้ประกอบการธุรกิจ เอกสารจากนายจ้างที่แสดงให้เห็นว่าลูกหนี้มีรายได้ที่ลดลง
ประวัติการเข้าร่วมมาตรการที่ผ่านมา อาชีพของลูกหนี้ว่าอยู่ในอาชีพหรือสถานประกอบการที่ได้รับผลกระทบ
พื้นที่ที่ลูกหนี้ประกอบอาชีพ เป็นต้น การพิจารณาผลกระทบและแนวโน้มการฟื้นตัวในอนาคตต่อธุรกิจจาก
การวิเคราะห์อุตสาหกรรม (Sector) จากบทวิเคราะห์หรือข่าวสารจากแหล่งที่น่าเชื่อถือ อาทิ ศูนย์บริหาร
สถานการณ์แพร่ระบาดของโรคติดเชื้อไวรัสโคโรนา 2019 (สบค.) และสำนักงานสภาพัฒนาการเศรษฐกิจและ
สังคมแห่งชาติ เป็นต้น โดยให้สถาบันการเงินและผู้ประกอบธุรกิจบันทึกข้อมูลเหล่านี้ไว้ในฐานข้อมูลเพื่อใช้
ประกอบการพิจารณา
