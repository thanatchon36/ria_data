เรียน ผู้จัดการ
สถาบันการเงินตามกฎหมายว่าด้วยธุรกิจสถาบันการเงินทุกแห่ง
บริษัทที่ประกอบธุรกิจบัตรเครดิตที่มิใช่สถาบันการเงินทุกแห่ง
บริษัทที่ประกอบธุรกิจสินเชื่อส่วนบุคคลภายใต้การกำกับที่มิใช่สถาบันการเงินทุกแห่ง
บริษัทที่ประกอบธุรกิจสินเชื่อรายย่อยเพื่อการประกอบอาชีพภายใต้การกำกับที่มิใช่
สถาบันการเงินทุกแห่ง
ที่ ธปท.ฝนส2.ว. 802/2564 เรื่อง แนวทางการให้ความช่วยเหลือลูกหนี้ที่ได้รับ
ผลกระทบจากโรคติดเชื้อไวรัสโคโรนา 2019 (มาตรการแก้หนี้อย่างยั่งยืน
1. เหตุผลในการออกหนังสือ
ด้วยสถานการณ์การแพร่ระบาดของโรคติดเชื้อไวรัสโคโรนา
2019 (COVID-19)
มีแนวโน้มลุกลามและส่งผลกระทบในวงกว้าง ธนาคารแห่งประเทศไทย (ธปท.) ได้ออกมาตรการต่าง ๆ
เป็นระยะเพื่อให้สอดคล้องกับสภาพปัญหาในแต่ละช่วง โดยเมื่อวันที่ 28 กุมภาพันธ์ 2563 ธปท. ได้ออก
มาตรการเพื่อช่วยเหลือลูกหนี้ที่ได้รับผลกระทบจากสถานการณ์ที่ส่งผลต่อเศรษฐกิจไทย เพื่อให้มีการช่วยเหลือ
ลูกหนี้ทุกประเภทในเชิงรุกอย่างทันเหตุการณ์ในระหว่างวันที่ 1 มกราคม 2563 จนถึงวันที่ 31 ธันวาคม 2554
รวมถึงมาตรการเพื่อช่วยเหลือลูกหนี้รายย่อย ระยะที่ 1-3 และการชะลอการชำระหนี้สำหรับลูกหนี้วิสาหกิจ
ขนาดกลางและขนาดย่อม (SMEs) เป็นต้น
อย่างไรก็ดี ด้วยสถานการณ์ COVID-19 ในปัจจุบันที่รุนแรงขึ้นกว่าเดิม โดยคาดว่า
สถานการณ์ดังกล่าวจะส่งผลต่อเศรษฐกิจอย่างรุนแรง ยาวนาน เป็นวงกว้าง และมีความไม่แน่นอนสูง
การช่วยเหลือลูกหนี้ในลักษณะการให้ความช่วยเหลือระยะสั้น อาจไม่ใช่แนวทางที่ดีที่สุดสำหรับลูกหนี้
และสถาบันการเงิน ธปท. จึงเห็นความจําเป็นที่จะต้องเร่งส่งเสริมให้มีการแก้ไขหนี้เดิมอย่างต่อเนื่องและ
ยั่งยืน โดยเน้นให้สถาบันการเงินและผู้ประกอบธุรกิจช่วยเหลือลูกหนี้ที่ได้รับผลกระทบผ่านการปรับปรุง
โครงสร้างหนี้ระยะยาว เพื่อให้ลูกหนี้มองเห็นภาระหนี้ของตัวเองและวางแผนทางการเงินได้ชัดเจนขึ้น
รวมถึงลดค่าใช้จ่ายและการบริหารจัดการของลูกหนี้ โดยคำนึงถึงหลักการดังต่อไปนี้ (1) มองสถานการณ์
ระยะยาว โดยกำหนดการจ่ายคืนหนี้ให้สะท้อนความสามารถในการชำระหนี้ของลูกหนี้ที่สอดคล้องกับรายได้
ปัจจุบันที่ลดลงมากและทยอยจ่ายเพิ่มขึ้นเมื่อรายได้กลับมา (2) สามารถช่วยลูกหนี้จำนวนมากได้อย่าง
รวดเร็ว (3) ตรงจุด โดยพิจารณาให้เหมาะกับปัญหาของลูกหนี้แต่ละรายที่มีปัญหาและการฟื้นตัวต่างกัน
(4) เป็นธรรมกับทั้งลูกหนี้และเจ้าหนี้ เพื่อให้ทุกฝ่ายผ่านความยากลำบากไปด้วยกัน (5) ไม่สร้างแรงจูงใจ
