2.1 คำจำกัดความ
ข้อมูล หมายถึง สิ่งที่สื่อความหมายให้รู้เรื่องราวข้อเท็จจริง ไม่ว่าการสื่อความหมายนั้น
จะทําได้โดยสภาพของสิ่งนั้นเอง หรือโดยผ่านวิธีการใด ๆ หรืออยู่ในรูปของข้อความ สถิติ หรือ
รูปแบบอื่นใด ทั้งที่เป็นอิเล็กทรอนิกส์ และไม่ใช่อิเล็กทรอนิกส์ เช่น ข้อมูลลูกค้า ข้อมูลพนักงาน และ
ข้อมูลทางธุรกิจ
ความเสี่ยงด้านข้อมูล หมายถึง ความเสี่ยงที่อาจเกิดขึ้นจากข้อมูล หรือการใช้ข้อมูล
ซึ่งจะมีผลกระทบต่อการดำเนินธุรกิจของสถาบันการเงิน เช่น ข้อมูลรั่วไหลจนนำไปสู่การถูกฟ้องร้อง
และเสียชื่อเสียง ข้อมูลไม่ตรงตามความต้องการของผู้ใช้งาน ข้อมูลไม่มีคุณภาพหรือมีความเบี่ยงเบน
ซึ่งอาจส่งผลให้การตัดสินใจบิดเบือนไปจากความเป็นจริงหรือเกิดความผิดพลาดจนส่งผลให้
การดำเนินธุรกิจไม่มีประสิทธิภาพ
2.2 หลักการ
ธปท. กําหนดหลักการเกี่ยวกับการกํากับดูแลและบริหารจัดการข้อมูลของสถาบันการเงิน
เพื่อให้มั่นใจว่าข้อมูลในสถาบันการเงินมีคุณภาพ มั่นคงปลอดภัย มีความเป็นส่วนบุคคลและเป็น
ประโยชน์ต่อการดำเนินธุรกิจของสถาบันการเงิน บนพื้นฐานของการคุ้มครองข้อมูลและรักษา
ผลประโยชน์ของลูกค้า หลักการนี้กำหนดเป็น principle-based โดยสถาบันการเงินสามารถใช้ดุลพินิจ
ในการดำเนินการให้สอดคล้องกับขนาด ลักษณะการดำเนินธุรกิจ ความซับซ้อนของธุรกิจ และความเสี่ยง
ด้านข้อมูลของสถาบันการเงิน รวมถึงมีความยืดหยุ่นในการทํางานภายใต้แนวทางดังกล่าว
แนวนโยบายฉบับนี้ ธปท. ได้กําหนดการกํากับดูแลข้อมูลไว้ 5 หลักการ ได้แก่
(1) นโยบายการกำกับดูแลข้อมูล (2) โครงสร้างการกำกับดูแลข้อมูลตามหลัก three lines of defense
(3) การบริหารจัดการตลอดวงจรชีวิตข้อมูล (4) การรักษาความมั่นคงปลอดภัยของข้อมูลและการรักษา
ความเป็นส่วนบุคคลของข้อมูล และ (5) การบริหารจัดการประเด็นปัญหาด้านข้อมูล ทั้งนี้ สถาบันการเงิน
ควรนำไปเป็นแนวทางในการกำกับดูแลข้อมูลในองค์กร โดยหากสถาบันการเงินใดสามารถปฏิบัติได้
ตามที่กำหนดไว้ในแนวนโยบายฉบับนี้แล้ว ก็สามารถพิจารณาให้มีการกำกับดูแลข้อมูลเพิ่มเติม
ความพร้อมของสถาบันการเงินเองได้
รวมทั้งมีการรายงานและวัดผลสำเร็จเพื่อพัฒนาการกำกับดูแลข้อมูลให้ดีอย่างต่อเนื่อง และอาจ
พิจารณาใช้เทคโนโลยีเพื่อยกระดับการดำเนินการด้านการกำกับดูแลข้อมูลเพิ่มขึ้นตามระดับ
บ
