4
หลักการที่ 4 การรักษาความมั่นคงปลอดภัยของข้อมูลและการรักษาความเป็น
ส่วนบุคคลของข้อมูล
สถาบันการเงินควรรักษาความมั่นคงปลอดภัยของข้อมูลและการรักษาความเป็นส่วนบุคคล
ของข้อมูลตลอดวงจรชีวิตให้สอดคล้องกับระดับความเสี่ยงของข้อมูล ให้เป็นไปตามกฎเกณฑ์และ
กฎหมายที่เกี่ยวข้อง โดย
(1) มีการรักษาความมั่นคงปลอดภัยของข้อมูลที่ครอบคลุมการรับส่งข้อมูลผ่านเครือข่าย
การสื่อสาร การจัดเก็บหรือใช้ข้อมูลบนระบบงานและสื่อบันทึกข้อมูลต่าง ๆ การเก็บรักษาและ
การทำลายข้อมูล รวมถึงกรณีที่สถาบันการเงินมีการใช้บริการ การเชื่อมต่อหรือการเข้าถึงข้อมูลจาก
บุคคลภายนอก ให้สอดคล้องกับระดับความเสี่ยงของข้อมูล ทั้งนี้ สถาบันการเงินสามารถอ้างอิงแนวทาง
การรักษาความมั่นคงปลอดภัยจากประกาศธนาคารแห่งประเทศไทยว่าด้วยหลักเกณฑ์การกำกับดูแล
ความเสี่ยงด้านเทคโนโลยีสารสนเทศ (Information Technology Risk) ของสถาบันการเงิน รวมถึง
แนวปฏิบัติอื่นที่เกี่ยวข้อง
(2) มีการรักษาความเป็นส่วนบุคคลของข้อมูล ให้สอดคล้องกับกฎเกณฑ์และกฎหมาย
ที่เกี่ยวข้อง เช่น พระราชบัญญัติคุ้มครองข้อมูลส่วนบุคคล พ.ศ. 2562 โดยต้องมีการเก็บรวบรวม
ใช้งาน หรือเปิดเผยข้อมูลส่วนบุคคลเท่าที่จำเป็น ภายใต้วัตถุประสงค์ที่กำหนดไว้ และคำนึงถึงสิทธิของ
เจ้าของข้อมูล
(3) มีการดูแลข้อมูลของลูกค้าให้เป็นไปตามมาตรฐานขั้นต่ำสำหรับการดูแลข้อมูลของ
ลูกค้าตามที่ธนาคารแห่งประเทศไทยกำหนดในประกาศธนาคารแห่งประเทศไทยว่าด้วยการบริหาร
จัดการด้านการให้บริการแก่ลูกค้าอย่างเป็นธรรม (Market conduct)
หลักการที่ 5 การบริหารจัดการประเด็นปัญหาด้านข้อมูล
สถาบันการเงินควรเตรียมความพร้อมในการบริหารจัดการประเด็นปัญหาด้านข้อมูลเพื่อ
ป้องกันไม่ให้เกิดเหตุการณ์ที่อาจนำไปสู่ความเสียหาย หรือเพื่อลดผลกระทบกรณีมีความเสียหายเกิดขึ้นแล้ว
(1) มีกระบวนการติดตามและบริหารจัดการประเด็นปัญหาด้านข้อมูล ทั้งการตรวจจับ
การระบุ การยับยั้งปัญหา การวิเคราะห์หาสาเหตุ การรวบรวมหลักฐานหรือเอกสาร การแก้ไขปัญหา
การบริหารจัดการให้สามารถกลับมาดำเนินธุรกิจได้ตามปกติ รวมถึงการปรับปรุงกระบวนการควบคุม
เพื่อลดโอกาสที่จะเกิดปัญหาที่คล้ายกันในอนาคต ในกรณีที่ประเด็นปัญหาที่เกิดขึ้นส่งผลกระทบต่อ
