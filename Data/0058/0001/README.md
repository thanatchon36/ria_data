เรียน ผู้จัดการ
สถาบันการเงินทุกแห่ง
ที่ ธปท.ฝนส2.ว. 914/2564 เรื่อง นำส่งแนวนโยบายธนาคารแห่งประเทศไทย
เรื่อง การกำกับดูแลข้อมูล (Data Governance)
ธนาคารแห่งประเทศไทย (ธปท.) ขอนำส่งแนวนโยบาย เรื่อง การกำกับดูแลข้อมูล
(Data Governance) เพื่อให้สถาบันการเงินนำไปใช้อ้างอิงเป็นแนวทางในการกำกับดูแลข้อมูลขององค์กร
ให้สอดคล้องกับหลักการที่ดีที่ได้รับการยอมรับในระดับสากล โดยมีแนวทางการบริหารจัดการข้อมูลที่เหมาะสม
วัตถุประสงค์ของการออกแนวนโยบายฉบับนี้ เพื่อให้สถาบันการเงินมีการกำกับดูแลข้อมูล
ที่ครอบคลุมทั้งองค์กร ต่อเนื่อง และเกิดผลเป็นรูปธรรม รวมทั้งเพื่อให้ข้อมูลทั้งหมดขององค์กรมีคุณภาพ
มีความมั่นคงปลอดภัย มีความเป็นส่วนบุคคล และเป็นประโยชน์ต่อการดำเนินธุรกิจ บนพื้นฐานของ
การคุ้มครองข้อมูลและรักษาผลประโยชน์ของลูกค้า โดยมีสาระสำคัญ คือ การกำหนดหลักการในการกำกับ
ดูแลข้อมูล 5 ด้าน อันได้แก่ นโยบายการกำกับดูแลข้อมูล โครงสร้างการกำกับดูแลข้อมูลตามหลัก three
lines of defense การบริหารจัดการตลอดวงจรชีวิตของข้อมูล การรักษาความมั่นคงปลอดภัยและ
การรักษาความเป็นส่วนบุคคลของข้อมูล และการบริหารจัดการประเด็นปัญหาด้านข้อมูล
จึงเรียนมาเพื่อโปรดทราบและถือปฏิบัติ
ขอแสดงความนับถือ
forma
(นายรณดล นุ่มนนท์)
รองผู้ว่าการ ด้านเสถียรภาพสถาบันการเงิน
ผู้ว่าการแทน
สิ่งที่ส่งมาด้วย แนวนโยบายธนาคารแห่งประเทศไทย เรื่อง การกํากับดูแลข้อมูล (Data Governance)
ฝ่ายนโยบายและกํากับสถาบันการเงิน 2, ฝ่ายกํากับและตรวจสอบความเสี่ยงด้านเทคโนโลยีสารสนเทศ
โทรศัพท์ : 0 2283 5806, 0 2283 6559
อีเมล FIOP-RPD2@bot.or.th, ITSupervision@bot.or.th
หมายเหตุ
() ธนาคารจะจัดให้มีการประชุมชี้แจงในวันที่...........
(X) ไม่มีการจัดประชุมชี้แจง
