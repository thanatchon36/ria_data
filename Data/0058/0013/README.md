ควบคุมดูแลข้อมูลให้มั่นใจว่าการบริหารจัดการข้อมูลสอดคล้องกับนโยบาย มาตรฐานและระเบียบ
วิธีปฏิบัติที่เกี่ยวข้องกับการกำกับดูแลข้อมูล เช่น ดูแลให้จัดทำทะเบียนข้อมูลและทบทวนให้เป็น
ปัจจุบัน ดูแลให้มีการกำหนดชั้นความลับข้อมูลและกำหนดเกณฑ์คุณภาพข้อมูล
4. ผู้ใช้ข้อมูล มีหน้าที่
ปฏิบัติตามนโยบาย มาตรฐาน และระเบียบวิธีปฏิบัติที่เกี่ยวข้องกับการกำกับดูแลข้อมูล
สนับสนุนการกำกับดูแลข้อมูลให้ตรงความต้องการในการใช้ข้อมูล และรายงานประเด็นปัญหา
ที่พบระหว่างการใช้ข้อมูลไปยังหน่วยงานหรือทีมงานที่ทำหน้าที่บริหารจัดการข้อมูล
5. หน่วยงานบริหารความเสี่ยง มีหน้าที่
จัดทำกรอบและกระบวนการบริหารความเสี่ยงของสถาบันการเงินให้ครอบคลุมความเสี่ยงด้าน
ข้อมูล รวมทั้งสนับสนุนให้หน่วยงานต่าง ๆ มีการประเมินความเสี่ยงด้านข้อมูล
ให้คำปรึกษา ติดตาม และทบทวนความเสี่ยงด้านข้อมูลให้อยู่ในระดับที่ยอมรับได้ รวมทั้งรวบรวม
และเชื่อมโยงความเสี่ยงด้านข้อมูลกับความเสี่ยงด้านอื่นของสถาบันการเงิน และนำเสนอผล
การบริหารจัดการความเสี่ยงต่อคณะกรรมการที่เกี่ยวข้อง
6. หน่วยงานกำกับการปฏิบัติตามกฎเกณฑ์และกฎหมาย มีหน้าที่
ติดตาม ให้คำปรึกษา และกำกับดูแลการปฏิบัติงานที่เกี่ยวข้องกับข้อมูล เพื่อป้องกันการละเมิด
หรือการไม่ปฏิบัติตามกฎเกณฑ์และกฎหมายที่เกี่ยวข้องกับข้อมูลของหน่วยงานกำกับดูแล
7. หน่วยงานตรวจสอบ มีหน้าที่
ตรวจสอบการปฏิบัติงานและการบริหารความเสี่ยงที่เกี่ยวข้องกับข้อมูล เพื่อสอบทานให้มั่นใจว่า
เป็นไปตามนโยบาย มาตรฐาน และระเบียบวิธีปฏิบัติที่เกี่ยวข้องกับการกำกับดูแลข้อมูล
