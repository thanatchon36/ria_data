5.1 คำจำกัดความ
ในประกาศฉบับนี้
“ธนาคารพาณิชย์ที่เป็นบริษัทลูกของธนาคารพาณิชย์ต่างประเทศ” หมายความว่า
บริษัทมหาชนจํากัดที่ได้รับอนุญาตให้ประกอบธุรกิจธนาคารพาณิชย์ซึ่งมีธนาคารพาณิชย์ต่างประเทศ
แห่งใดแห่งหนึ่งถือหุ้นโดยทางตรงหรือทางอ้อมไม่ต่ำกว่าร้อยละเก้าสิบห้าของหุ้นที่จําหน่ายได้แล้ว
ทั้งหมดของบริษัท น
“สาขาของธนาคารพาณิชย์ต่างประเทศ” หมายความว่า สาขาของธนาคารพาณิชย์
ต่างประเทศที่ได้รับอนุญาตให้ประกอบธุรกิจธนาคารพาณิชย์ในประเทศไทย
“จุดให้บริการ” หมายความว่า จุดซึ่งมีการให้บริการธุรกิจธนาคารพาณิชย์ หรือ
ธุรกิจที่เกี่ยวเนื่อง หรือจำเป็นต่อการประกอบธุรกิจของธนาคารพาณิชย์ผ่านช่องทางให้บริการของ
ธนาคารพาณิชย์
“ช่องทางให้บริการ” หมายความว่า ช่องทางให้บริการตามที่กําหนดในประกาศ
ธนาคารแห่งประเทศไทยว่าด้วยหลักเกณฑ์เกี่ยวกับช่องทางให้บริการของธนาคารพาณิชย์
“พันธมิตรทางธุรกิจ” หมายความว่า พันธมิตรทางธุรกิจตามที่กำหนดใน
ประกาศธนาคารแห่งประเทศไทยว่าด้วยหลักเกณฑ์การใช้บริการจากพันธมิตรทางธุรกิจ (business
partner) ของสถาบันการเงิน
5.2 จำนวนจุดให้บริการ
ให้ธนาคารพาณิชย์ที่เป็นบริษัทลูกของธนาคารพาณิชย์ต่างประเทศและสาขาของ
ธนาคารพาณิชย์ต่างประเทศมีจำนวนจุดให้บริการได้ดังต่อไปนี้
5.2.1 กรณีทั่วไป
(1) ให้ธนาคารพาณิชย์ที่เป็นบริษัทลูกของธนาคารพาณิชย์ต่างประเทศ
สามารถมีจุดให้บริการได้ตามจำนวน ดังนี้
(1.1) ธนาคารพาณิชย์ที่เป็นบริษัทลูกของธนาคารพาณิชย์ต่างประเทศ
ที่ได้รับอนุญาตให้จัดตั้งตามประกาศกระทรวงการคลัง เรื่อง หลักเกณฑ์ วิธีการ และเงื่อนไขในการขอ
อนุญาตจัดตั้งธนาคารพาณิชย์ที่เป็นบริษัทลูกของธนาคารต่างประเทศ ลงวันที่ 23 มกราคม 2547 ให้
สามารถมีจุดให้บริการได้จำนวนไม่เกิน 4 แห่ง
(1.2) ธนาคารพาณิชย์ที่เป็นบริษัทลูกของธนาคารพาณิชย์ต่างประเทศ
ที่ได้รับอนุญาตให้จัดตั้งตามประกาศกระทรวงการคลัง เรื่อง หลักเกณฑ์ วิธีการ และเงื่อนไข
ในการขออนุญาตจัดตั้งธนาคารพาณิชย์ที่เป็นบริษัทลูกของธนาคารพาณิชย์ต่างประเทศ ลงวันที่
15 พฤศจิกายน 2554 และประกาศกระทรวงการคลัง เรื่อง หลักเกณฑ์ วิธีการ และเงื่อนไขในการ
