ประกาศธนาคารแห่งประเทศไทย
ที่ สนส. 1 /2563
เรื่อง จํานวนและการนับจุดให้บริการของธนาคารพาณิชย์ที่เป็นบริษัทลูกของ
ธนาคารพาณิชย์ต่างประเทศและสาขาของธนาคารพาณิชย์ต่างประเทศ
1. เหตุผลในการออกประกาศ
เพื่อให้สอดคล้องกับการปรับปรุงหลักเกณฑ์เกี่ยวกับช่องทางให้บริการของธนาคาร
พาณิชย์ และเหมาะสมกับสภาพแวดล้อมของการให้บริการทางการเงินในประเทศที่เปลี่ยนแปลงไป
รวมทั้งให้ธนาคารพาณิชย์มีความยืดหยุ่นและคล่องตัวในการประกอบธุรกิจมากขึ้น
ธนาคารแห่งประเทศไทยจึงกําหนดหลักเกณฑ์เกี่ยวกับจำนวนและการนับจุดให้บริการ
ของธนาคารพาณิชย์ที่เป็นบริษัทลูกของธนาคารพาณิชย์ต่างประเทศและสาขาของธนาคารพาณิชย์
ต่างประเทศ และเพิ่มความชัดเจนในการนับจำนวนจุดให้บริการ โดยให้ครอบคลุมถึงการใช้พันธมิตรทาง
ธุรกิจในการดาเนินการแทนด้วย
2. นํานาจตามกฎหมาย
อาศัยอำนาจตามความในมาตรา 13 มาตรา 36 และมาตรา 47 แห่งพระราชบัญญัติ
ธุรกิจสถาบันการเงิน พ.ศ. 2551 ธนาคารแห่งประเทศไทยออกหลักเกณฑ์เกี่ยวกับจํานวนและการนับ
จุดให้บริการของธนาคารพาณิชย์ที่เป็นบริษัทลูกของธนาคารพาณิชย์ต่างประเทศและสาขาของธนาคาร
พาณิชย์ต่างประเทศ ตามที่กําหนดในประกาศฉบับนี้
3. ประกาศที่ยกเลิก
ประกาศธนาคารแห่งประเทศไทย ที่ สนส. 4/2561 เรื่อง จำนวนและการนับจุด
ให้บริการของธนาคารพาณิชย์ที่เป็นบริษัทลูกของธนาคารพาณิชย์ต่างประเทศและสาขาของ
ธนาคารพาณิชย์ต่างประเทศ ลงวันที่ 29 มกราคม 2561
4. ขอบเขตการบังคับใช้
ประกาศฉบับนี้ให้ใช้บังคับกับธนาคารพาณิชย์ที่เป็นบริษัทลูกของธนาคารพาณิชย์
ต่างประเทศและสาขาของธนาคารพาณิชย์ต่างประเทศตามกฎหมายว่าด้วยธุรกิจสถาบันการเงินทุกแห่ง
