5.6.2 การจ่ายเงิน
(1) ในการจ่ายดอกเบี้ยเงินฝากที่ต้องจ่ายคืนเมื่อทวงถามประเภทออมทรัพย์
บริษัทเงินทุนต้องนำเข้าบัญชีเงินฝากของผู้ฝากเงินทุกสิ้นงวดการบัญชีหรือตามที่กำหนดในสัญญา
(2) การจ่ายคืนเงินรับฝากหรือเงินรับจากประชาชน บริษัทเงินทุนและ
บริษัทเครดิตฟองซิเอร์สามารถดำเนินการโดยการจ่ายเป็นเช็คขีดคร่อมเข้าบัญชีผู้รับเงิน (Account Payee
Only) หรือขีดคร่อม "&Co" หรือการโอนเงินเข้าบัญชีเงินฝากของผู้รับเงินที่เปิดไว้กับสถาบันการเงินหรือ
สถาบันการเงินเฉพาะกิจ ผ่านบริการของผู้ให้บริการโอนเงินหรือผ่านบริการบาทเนตของธนาคารแห่ง
ประเทศไทย หรือการโอนเงินเข้าบัญชีเงินฝากของผู้รับเงินด้วยวิธีการอื่นใดตามที่ได้มีการตกลงร่วมกัน
เป็นลายลักษณ์อักษรระหว่างบริษัทเงินทุนหรือบริษัทเครดิตฟองซิเอร์ และลูกค้า แล้วแต่กรณี
ทั้งนี้ การจ่ายเงินตามบัตรเงินฝากและตั๋วเงินที่ครบกำหนด ให้บริษัทเงินทุน
ประทับตรา "จ่ายแล้ว" บนหน้าบัตรเงินฝากหรือบนตั๋วเงินดังกล่าว และในกรณีที่บัตรเงินฝากหรือตั๋วเงิน
เป็นประเภทไม่ระบุชื่อผู้ถือ ให้บันทึกชื่อและที่อยู่ของผู้รับเงินที่ปรากฏตามหลักฐานทางราชการไว้หน้า
บัตรเงินฝากหรือตั๋วเงินนั้นด้วย
5.7 ระบบการควบคุมภายใน
บริษัทเงินทุนและบริษัทเครดิตฟองซิเอร์ต้องมีระบบการควบคุมภายในสำหรับ
กระบวนการต่าง ๆ ที่เกี่ยวข้องกับการทำธุรกรรมการรับฝากเงินและการรับเงินจากประชาชนที่เหมาะสม
และได้มาตรฐานเป็นที่ยอมรับโดยทั่วไป โดยต้องจัดทำระเบียบการควบคุมภายในให้ครบถ้วนถูกต้องและ
เป็นปัจจุบันเพื่อให้ธนาคารแห่งประเทศไทยตรวจสอบได้ และพร้อมจัดส่งให้ธนาคารแห่งประเทศไทยเมื่อ
บ
มีการร้องขอ ทั้งนี้ ระบบการควบคุมภายในของบริษัทเงินทุนและบริษัทเครดิตฟองซิเอร์ต้องครอบคลุม
ในเรื่องการจัดการเอกสารสำคัญ การเปิดบัญชีเงินฝาก การออกบัตรเงินฝากและตั๋วเงิน สำหรับบริษัทเงินทุน
และเป็นไปตามหลักเกณฑ์การกําหนดระบบการควบคุมภายในสําหรับการรับฝากเงินหรือรับเงินจาก
ประชาชนที่กำหนดในเอกสารแนบของประกาศฉบับนี้
5.8 การคุ้มครองลูกค้า
ความเสี่ยงที่อาจเกิดขึ้น
ให้บริษัทเงินทุนและบริษัทเครดิตฟองซิเอร์ถือปฏิบัติตามประกาศธนาคารแห่งประเทศไทย
ว่าด้วยการบริหารจัดการด้านการให้บริการแก่ลูกค้าอย่างเป็นธรรม (Market conduct) โดยเฉพาะอย่างยิ่ง
ในส่วนที่เกี่ยวกับการชี้แจงข้อมูลที่สำคัญให้ลูกค้าได้ทราบและเข้าใจชัดเจนเกี่ยวกับข้อกำหนดต่าง ๆ และ
