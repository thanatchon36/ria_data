3. การรับฝากเงินหรือรับเงินจากประชาชนโดยออกบัตรเงินฝากและตั๋วเงิน (สำหรับบริษัทเงินทุน)
กําหนดและเปิดเผยรายชื่อพนักงานซึ่งมีอำนาจลงนามในบัตรเงินฝากและตั๋วเงิน พร้อมทั้ง
ตัวอย่างลายมือชื่อไว้ในที่เปิดเผย ณ ที่ทำการของบริษัทเงินทุน
3.2 การออกบัตรเงินฝากหรือตั๋วเงิน แล้วแต่กรณี ให้เป็นไปตามลำดับของหมายเลขบัตรเงินฝาก
หรือตั๋วเงินที่โรงพิมพ์ได้จัดพิมพ์ไว้ล่วงหน้า หรือบริษัทเงินทุนอาจพิมพ์เลขที่หรือรหัสอื่นเพิ่มเติมต่างหาก
เพื่อประโยชน์ในการอ้างอิงก็ได้ และหากมีการยกเลิกบัตรเงินฝากหรือตั๋วเงินฉบับใด ต้องประทับตรา “ยกเลิก”
หน้าบัตรเงินฝากหรือตั๋วเงินนั้น และให้จัดเก็บไว้เพื่อประโยชน์ในการควบคุมและตรวจสอบต่อไป
3.3 จัดทําทะเบียนควบคุมการออกบัตรเงินฝากและตั๋วเงิน โดยมีรายละเอียดอย่างน้อยเกี่ยวกับ
วันที่ออก หมายเลข ชื่อและที่อยู่ของลูกค้า จำนวนเงินที่ตราไว้ วันครบกำหนด อัตราดอกเบี้ย และผู้จัดการ
ออกตราสารดังกล่าว (ถ้ามี) สำหรับตั๋วเงินให้ระบุด้วยว่าเป็นตัวที่เปลี่ยนมือได้หรือไม่ได้
ทั้งนี้ ในกรณีออกตั๋วเงินโดยมีข้อกำหนดว่าเปลี่ยนมือไม่ได้ ให้จัดทำบัญชีรายตัวลูกค้า
โดยมีรายละเอียดอย่างน้อยเกี่ยวกับ วันทีทีบันทีกรายการ หมายเลขตั๋วเงิน จํานวนเงินที่ตราไว้ และ
ยอดคงเหลือทั้งสิ้น
3.4 จัดให้มีบัญชีคุมยอดคงเหลือของบัตรเงินฝากและตั๋วเงินที่เป็นปัจจุบัน และให้ตรวจสอบ
ความถูกต้องของยอดคงเหลือในบัญชีรายตัวลูกค้าตามข้อ 3.3 กับบัญชีคุมยอดคงเหลือ อย่างน้อยเดือนละครั้ง
