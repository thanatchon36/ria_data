หลักเกณฑ์การกําหนดระบบการควบคุมภายในการรับฝากเงินหรือรับเงินจากประชาชน
1. การจัดการเอกสารสำคัญรวมทั้งแบบพิมพ์ต่าง ๆ ที่ยังไม่ได้ใช้ (Blank Form)
1.1 มีระเบียบและวิธีการจัดเก็บรักษา และการเบิกใช้เอกสารสำคัญรวมทั้งแบบพิมพ์ต่าง ๆ
ที่ยังไม่ได้ใช้ เช่น สมุดคู่ฝาก ใบรับฝากเงิน บัตรเงินฝาก ตั๋วเงิน คำขอเปิดบัญชี แผ่นถ่ายทอดลายมือชื่อ
(Transparent Paper) พร้อมกับจัดทำทะเบียนควบคุมให้เป็นปัจจุบัน โดยมีรายละเอียดเพื่อให้ทราบ
เกี่ยวกับวันที่และจำนวนที่ได้รับมา และที่เบิกใช้ไป และยอดคงเหลือ รวมทั้งกำหนดให้มีเจ้าหน้าที่ผู้รับผิดชอบ
ในการเบิกเอกสารสำคัญและแบบพิมพ์ให้ชัดเจน และในการเบิกจ่ายทุกครั้งต้องให้เจ้าหน้าที่ผู้รับผิดชอบ
ดังกล่าวลงนามไว้เป็นหลักฐานร่วมกับเจ้าหน้าที่ผู้รับผิดชอบในการเก็บรักษาเอกสารสำคัญและแบบพิมพ์ด้วย
ทั้งนี้ ในกรณีบริษัทเงินทุนที่มีการออกบัตรเงินฝากและตั๋วเงินให้เก็บรักษาแบบพิมพ์บัตรเงินฝาก
และตั๋วเงินไว้ในห้องนิรภัยภายใต้การดูแลของเจ้าหน้าที่ผู้รับผิดชอบที่จัดไว้โดยเฉพาะ
1.2 ให้ตรวจนับยอดคงเหลือของเอกสารสำคัญและแบบพิมพ์ที่ยังไม่ได้ใช้ และตรวจเทียบกับ
ทะเบียนควบคุม อย่างน้อยเดือนละครั้ง
2. การรับฝากเงินโดยใช้สมุดคู่ฝากหรือใบรับฝากเงิน
ทํารายการของบัญชีที่ขาดการติดต่ออย่างรัดกุม
2.1 กําหนดพนักงานซึ่งมีสิทธิทำรายการหรืออนุมัติรายการประเภทต่าง ๆ เช่น การเปิดบัญชี
การปิดบัญชี การฝากถอนบัญชีที่ขาดการติดต่อ รวมทั้งกำหนดวงเงินที่เจ้าหน้าที่แต่ละระดับมีสิทธิทำรายการ
วงเงินสดสูงสุดในมือที่พนักงานรับเงิน (Teller) สามารถถือได้มาตรการควบคุมการเบิกและส่งมอบเงินสด
กับผู้รักษาเงิน (Cashier) และข้อกำหนดในการเปิดบัญชีเงินฝาก การรับฝากเงิน ถอนเงิน โอนเงิน และ
ปิดบัญชีเงินฝาก
2.2 กำหนดให้มีการตรวจสอบและแยกบัญชีที่ขาดการติดต่อไว้ต่างหาก และมีการควบคุมการ
2.3 กำหนดให้มีรายงานพิเศษสำหรับใช้ควบคุมและตรวจสอบโดยผู้บริหาร เช่น การทำรายการ
ที่มีจำนวนเงินสูง การทำรายการสำคัญที่ต้องผ่านการอนุมัติรายการ และการแก้ไขรายการที่ไม่เป็นตัวเงิน
