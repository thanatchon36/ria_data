(3) บริษัทเงินทุนสามารถออกตั๋วเงินสกุลเงินตราต่างประเทศได้เฉพาะเพื่อกู้ยืมเงิน
จากธนาคารพาณิชย์ที่เป็นนิติบุคคลรับอนุญาตภายใต้กฎหมายว่าด้วยการควบคุมการแลกเปลี่ยนเงิน โดยตั๋วเงิน
ดังกล่าวต้องมีข้อความ "เปลี่ยนมือไม่ได้" หรือคำอื่นที่มีความหมายในทำนองเดียวกันบนด้านหน้าตั๋วเงิน รวมทั้ง
ต้องปฏิบัติตามกฎหมาย ประกาศและหนังสือเวียน และหลักเกณฑ์ที่ออกตามกฎหมายว่าด้วยการควบคุม
การแลกเปลี่ยนเงินและมาตรการป้องปรามการเก็งกําไรค่าเงินบาทของธนาคารแห่งประเทศไทยโดยเคร่งครัดด้วย
(4) สามารถเสนอบริการดูแลและเก็บรักษาตั๋วเงินให้แก่ลูกค้า โดยแยกหน่วยงาน
ที่ดูแลและเก็บรักษาตั๋วเงินดังกล่าวต่างหากจากหน่วยงานที่ออกตั๋วเงินหรือหน่วยงานที่ทำการซื้อขายตั๋วเงิน
โดยเด็ดขาด โดยบริษัทเงินทุนอาจทำหน้าที่เป็นนายทะเบียนการโอนตั๋วเงินซึ่งตนเองออกได้ รวมทั้งต้องปฏิบัติ
ตามประกาศธนาคารแห่งประเทศไทยว่าด้วยการอนุญาตให้บริษัทเงินทุนและบริษัทเครดิตฟองซิเอร์ให้บริการ
ด้านงานสนับสนุนและบริการอื่นหรือประกาศที่เกี่ยวข้องด้วย
(5) บริษัทเงินทุนจะรับซื้อตั๋วเงินที่บริษัทเงินทุนนั้นเป็นผู้สั่งจ่ายหรือผู้ออกตัว
หรือจะใช้เงินก่อนวันถึงกำหนดใช้เงินของตั๋วเงินนั้นไม่ได้
(6) ต้องสามารถยืนยันความถูกต้องและแท้จริงของตั๋วเงินที่บริษัทเงินทุนนั้น
เป็นผู้สั่งจ่ายหรือผู้ออกตัวเมื่อได้รับการร้องขอ
ทั้งนี้ บริษัทเงินทุนต้องปฏิบัติตามประกาศของคณะกรรมการกำกับหลักทรัพย์
และตลาดหลักทรัพย์ว่าด้วยการออกและเสนอขายตราสารหนี้ ประกาศของคณะกรรมการกำกับตลาดทุน
ว่าด้วยการขออนุญาตและการอนุญาตให้เสนอขายตราสารหนี้ที่ออกใหม่ รวมถึงประกาศและหลักเกณฑ์อื่น
ที่ออกตามกฎหมายว่าด้วยหลักทรัพย์และตลาดหลักทรัพย์ที่เกี่ยวข้องด้วย
5.4 การรับฝากเงินหรือรับเงินจากประชาชนของบริษัทเครดิตฟองซิเอร์
การประกอบธุรกิจรับฝากเงินหรือรับเงินจากประชาชนที่ต้องจ่ายคืนเมื่อสิ้นระยะเวลา
อันกําหนดไว้ บริษัทเครดิตฟองซิเอร์ต้องถือปฏิบัติตามประกาศธนาคารแห่งประเทศไทยว่าด้วยหลักเกณฑ์
การรู้จักลูกค้า (Know Your Customer: KYC) สำหรับการเปิดบัญชีเงินฝากของสถาบันการเงิน และ
ปฏิบัติตามหลักเกณฑ์ ดังต่อไปนี้
5.4.1 การรับฝากเงินโดยใช้สมุดคู่ฝาก หรือใบรับฝากเงิน
กรณีบริษัทเครดิตฟองซิเอร์รับฝากเงินในลักษณะที่ต้องจ่ายคืนเมื่อสิ้นระยะเวลา
อันกำหนดไว้ โดยการออกสมุดคู่ฝากหรือใบรับฝากเงินเพื่อเป็นหลักฐานการรับฝากเงินให้แก่ลูกค้า
บริษัทเครดิตฟองซิเอร์ต้องปฏิบัติตามหลักเกณฑ์ ดังต่อไปนี้
