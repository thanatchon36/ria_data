4.3.7 การรายงานต่อธนาคารแห่งประเทศไทย
หากมีการหยุดการให้บริการของธุรกรรมงานที่สำคัญซึ่งส่งผลกระทบต่อ
ผู้ฝากเงินหรือลูกค้าของสถาบันการเงินอย่างมีนัยสำคัญ สถาบันการเงินต้องแจ้งต่อธนาคารแห่ง
ประเทศไทยในโอกาสแรกที่ทำได้และไม่เกิน 24 ชั่วโมง นับแต่มีการหยุดให้บริการของธุรกรรม
งานที่สำคัญนั้น โดยให้สถาบันการเงินแจ้งต่อเจ้าหน้าที่สัมพันธ์สถาบันการเงิน (Central Point of
Contact: CPC) ที่ดูแลรับผิดชอบของแต่ละสถาบันการเงินและหน่วยงานที่เกี่ยวข้อง พร้อมทั้ง
รายงานรายละเอียดของเหตุการณ์ที่เกิดขึ้น อาทิเช่น หน่วยงานที่เกิดเหตุ วันเวลาที่เกิด ลักษณะของ
เหตุการณ์ ขั้นตอนการดำเนินการและระยะเวลาที่ใช้หรือคาดว่าจะใช้ในการแก้ไขปัญหา เป็นต้น
ทั้งนี้ เมื่อธุรกรรมงานที่สำคัญดังกล่าวสามารถกลับมาดำเนินการได้ตามปกติแล้ว ให้สถาบัน
การเงินแจ้งธนาคารแห่งประเทศไทยรับทราบด้วย
นอกจากนี้ สถาบันการเงินควรศึกษาแนวทางในการจัดทําแผนฉุกเฉิน
ด้านงานเทคโนโลยีสารสนเทศ และแนวทางที่เกี่ยวข้องกับการบริหารความต่อเนื่องทางธุรกิจที่
ออกโดยหน่วยงานอื่น ๆ ที่เกี่ยวข้อง เช่น Basel Committee on Banking Supervision (BCBS),
Federal Financial Institutions Examination Council (FFIEC) !! Business Continuity Institute
(BCI) เป็นต้น ประกอบด้วย
5. วันเริ่มต้นบังคับใช้
แนวปฏิบัตินี้ให้ใช้บังคับตั้งแต่วันที่ 4 สิงหาคม 2551 เป็นต้นไป
