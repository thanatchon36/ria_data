(3) แผนการติดต่อสื่อสารกับผู้เกี่ยวข้องทั้งภายในและภายนอกสถาบัน
การเงิน (โปรดอ้างอิงข้อ 4.3.5 (1) ประกอบด้วย)
(4) แผนการจัดตั้งศูนย์ปฏิบัติงานสำรอง (Alternate Sites) เมื่อเห็นว่ามี
ความจําเป็นโดยศูนย์ปฏิบัติงานสำรองควรอยู่ห่างจากศูนย์ปฏิบัติงานหลักพอที่จะไม่ได้รับ
ผลกระทบเดียวกัน และไม่ควรใช้สาธารณูปโภคจากแหล่งเดียวกัน เพื่อป้องกันเหตุการณ์ที่มี
ผลกระทบในวงกว้าง โดยศูนย์ปฏิบัติงานสำรองต้องมีความพร้อมในการใช้งานได้ตลอดเวลา และ
สามารถรองรับเหตุการณ์ความเสียหายในระยะยาวได้ อย่างไรก็ดี สําหรับสาขาธนาคารพาณิชย์
6
ต่างประเทศอาจใช้สาขาอื่นในต่างประเทศดูแลเรื่องศูนย์ปฏิบัติงานสำรองหรือกรณีที่มีธุรกรรมไม่
มากพอ อาจไม่จําเป็นต้องจัดตั้งศูนย์ปฏิบัติงานสำรอง เพียงแต่ต้องมีแนวทางดำเนินการทดแทนที่
เหมาะสม
(5) หากสถาบันการเงินใช้บริการจากผู้ให้บริการหลัก สถาบันการเงิน
ต้องมั่นใจว่าแผนรองรับการดำเนินธุรกิจอย่างต่อเนื่องของผู้ให้บริการหลัก มีความสอดคล้องกับ
แผนรองรับการดำเนินธุรกิจอย่างต่อเนื่องสถาบันการเงินด้วย
4.3.5 การติดต่อสื่อสารและการฝึกอบรม (Communications and Trainings)
(1) การติดต่อสื่อสาร
สถาบันการเงินควรมีการวางแผนการติดต่อสื่อสารกับผู้เกี่ยวข้องทั้ง
ภายในและภายนอกสถาบันการเงิน ตลอดจนพิจารณาความเป็นไปได้ในการเกิดผลกระทบต่อผู้ที่
เกี่ยวข้องในต่างประเทศเมื่อเกิดการหยุดชะงักขึ้นด้วย เพื่อสามารถแจ้งเหตุได้ทันท่วงทีและป้องกันมิ
ให้เกิดความตื่นตระหนกต่อสาธารณชน โดยในแผนการสื่อสารควรระบุผู้รับผิดชอบ ขอบเขตอำนาจ
หน้าที่ในการสื่อสาร ขั้นตอนและช่องทางในการสื่อสาร ระดับของข้อมูลที่เปิดเผยรายชื่อและเบอร์
โทรศัพท์ของพนักงานและผู้เกี่ยวข้องภายนอก โดยอาจจัดทำในลักษณะผังรายชื่อ (Call Tree) โดยใน
แผนการติดต่อสื่อสารควรระบุแนวทางการติดต่อสื่อสารกับผู้ที่เกี่ยวข้องทั้งภายในและภายนอก และ
หรือในต่างประเทศหากการหยุดดำเนินงานดังกล่าวมีผลกระทบต่อระบบการเงินระหว่างประเทศ
(2) การฝึกอบรมและประชาสัมพันธ์
สถาบันการเงินควรจัดให้มีการฝึกอบรมแผนรองรับการดำเนินธุรกิจ
อย่างต่อเนื่องแก่พนักงานและผู้มีส่วนเกี่ยวข้องกับการดำเนินงานตามแผนอย่างสม่ำเสมอ โดย
แผนการฝึกอบรมควรครอบคลุมแผนการฝึกอบรมของทุกธุรกรรมงานที่สำคัญและองค์กรโดยรวม
