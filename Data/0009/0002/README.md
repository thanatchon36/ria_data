แนวปฏิบัติธนาคารแห่งประเทศไทย
เรื่อง การบริหารความต่อเนื่องทางธุรกิจ (Business Continuity Management: BCM)
(Business Continuity Plan: BCP)
และการจัดทำแผนรองรับการดำเนินธุรกิจอย่างต่อเนื่อง
1. เหตุผลในการออกแนวปฏิบัติ
ของสถาบันการเงิน
ในปัจจุบันการดำเนินธุรกิจของสถาบันการเงินต้องเผชิญกับความเสี่ยงที่สำคัญใน
หลาย ๆ ด้าน ความเสี่ยงด้านปฏิบัติการนับได้ว่าเป็นความเสี่ยงที่สำคัญประการหนึ่งของสถาบัน
การเงิน ซึ่งแม้ว่าสถาบันการเงินจะจัดให้มีระบบควบคุมที่มีประสิทธิภาพแล้ว
แต่ก็มีความเสี่ยง
บางประการที่ไม่สามารถป้องกันได้ เช่น อุบัติเหตุ ภัยธรรมชาติ อัคคีภัย อุทกภัย การก่อเหตุ
วินาศกรรม และการเกิดโรคระบาด ฯลฯ ซึ่งเครื่องมือสำคัญที่จะบรรเทาความรุนแรงเมื่อเกิด
เหตุการณ์ดังกล่าว คือ การบริหารความต่อเนื่องทางธุรกิจ (Business Continuity Management :
BCM) และแผนรองรับการดำเนินธุรกิจอย่างต่อเนื่อง (Business Continuity Plan : BCP)
ธปท. ได้จัดทำแนวปฏิบัติฉบับนี้ เพื่อให้คณะกรรมการและผู้บริหารระดับสูงของ
สถาบันการเงินใช้เป็นแนวทางในการกําหนดนโยบายการบริหารความต่อเนื่องทางธุรกิจ ซึ่งรวมถึง
การก้าหนดนโยบาย มาตรฐาน และกระบวนการทํางานของทั้งองค์กรเพื่อให้มั่นใจว่าในกรณีที่มี
เหตุการณ์ที่ทำให้การปฏิบัติงานตามปกติต้องหยุดชะงัก ธุรกรรมงานที่สำคัญ (Critical Business
Functions) จะสามารถดำเนินการได้อย่างต่อเนื่องหรือกลับมาดำเนินการในเวลาที่เหมาะสม ซึ่ง
การบริหารความต่อเนื่องทางธุรกิจที่ดีจะช่วยลดผลกระทบทางการเงิน กฎหมาย ชื่อเสียง และ
ผลกระทบอื่น ๆ ที่อาจเกิดขึ้นได้ต่อสถาบันการเงิน
สําหรับเรื่องการจัดทําแผนฉุกเฉินด้านงานเทคโนโลยีสารสนเทศ ซึ่งถือเป็นส่วน
หนึ่งของการบริหารความต่อเนื่องทางธุรกิจ และการจัดทําแผนรองรับการดำเนินธุรกิจอย่าง
ต่อเนื่อง ให้ถือปฏิบัติตามประกาศธนาคารแห่งประเทศไทยว่าด้วยการอนุญาตให้ธนาคารพาณิชย์
ให้บริการการเงินทางอิเล็กทรอนิกส์ หรือเมื่อมีการเปลี่ยนแปลงภายหลังด้วย
ในการออกแนวปฏิบัติฉบับนี้สาระสำคัญไม่มีการเปลี่ยนแปลงจากเดิม
