5.1.5 “บัตรเครดิตเพื่อธุรกิจ (Business Card / Corporate Card) หมายความว่า
บัตรเครดิตประเภทที่ผู้ประกอบธุรกิจออกให้ตามความประสงค์และคำขอของหน่วยงานราชการ หน่วยงานของรัฐ
รัฐวิสาหกิจ หรือกิจการ โดยที่องค์กรหรือกิจการข้างต้นจะเป็นผู้รับผิดชอบชำระหนี้อันเกิดจากการใช้
บัตรเครดิตนั้น
5.1.6 “ผู้บริโภค” หมายความว่า ผู้บริโภคตามกฎหมายว่าด้วยการคุ้มครองผู้บริโภค
5.1.7 “ผู้ประกอบธุรกิจ” หมายความว่า ธนาคารพาณิชย์และผู้ประกอบธุรกิจ
บัตรเครดิตที่มิใช่สถาบันการเงิน
5.1.8 “ผู้ประกอบธุรกิจบัตรเครดิตที่มิใช่สถาบันการเงิน” หมายความว่า ผู้ซึ่งได้รับ
อนุญาตให้ประกอบธุรกิจบัตรเครดิต ตามประกาศกระทรวงการคลังว่าด้วยกิจการที่ต้องขออนุญาตตามข้อ 5
แห่งประกาศของคณะปฏิวัติ ฉบับที่ 58 (เรื่อง ธุรกิจบัตรเครดิต)
5.2 หลักการ
ในการประกอบธุรกิจบัตรเครดิต ให้ผู้ประกอบธุรกิจถือปฏิบัติตามหลักเกณฑ์
การทํากับดูแลตามกรอบหลักการ (guiding principles) ดังต่อไปนี้
5.2.1 การออกบัตรเครดิตควรพิจารณาให้แก่ผู้ที่มีแหล่งรายได้หรือมีความสามารถ
เพียงพอในการชำระหนี้ ไม่กระตุ้นการก่อหนี้ที่ไม่จำเป็น และคำนึงถึงความสามารถในการดำรงชีพ
ของผู้บริโภคภายหลังการอนุมัติธุรกรรมดังกล่าว
5.2.2 การเรียกเก็บดอกเบี้ย เบี้ยปรับ ค่าปรับ ค่าบริการ ค่าธรรมเนียม และ
ค่าใช้จ่ายใด ๆ จากผู้บริโภคควรคำนึงถึงต้นทุนที่แท้จริง ในอัตราที่เป็นธรรม ไม่เอาเปรียบผู้บริโภค
รวมทั้งให้บริการแก่ผู้บริโภคอย่างเหมาะสมและเป็นธรรม
ๆ
5.3 คุณสมบัติผู้ประกอบธุรกิจและการยื่นคำขออนุญาตการประกอบธุรกิจ
ผู้ประกอบธุรกิจบัตรเครดิตที่มิใช่สถาบันการเงิน ผู้ถือหุ้นรายใหญ่ กรรมการผู้มีอำนาจ
ในการจัดการของผู้ประกอบธุรกิจบัตรเครดิตที่มิใช่สถาบันการเงิน รวมถึงกรรมการ หุ้นส่วนผู้จัดการ
ผู้มีอำนาจในการจัดการของบริษัทแม่ของผู้ประกอบธุรกิจบัตรเครดิตที่มิใช่สถาบันการเงินจะต้องมี
คุณสมบัติและไม่มีลักษณะต้องห้ามตามประกาศกระทรวงการคลัง เรื่อง กิจการที่ต้องขออนุญาต
ตามข้อ 5 แห่งประกาศของคณะปฏิวัติ ฉบับที่ 58 (เรื่อง ธุรกิจบัตรเครดิต)
ทั้งนี้ ในการยื่นคำขออนุญาตเป็นผู้ประกอบธุรกิจบัตรเครดิตที่มิใช่สถาบันการเงิน
ต่อรัฐมนตรีว่าการกระทรวงการคลัง ให้ยื่นผ่านธนาคารแห่งประเทศไทย ตามแบบยื่นคำขออนุญาต
ประกอบธุรกิจและจัดส่งตามช่องทางที่ธนาคารแห่งประเทศไทยกำหนดในคู่มือประชาชน
