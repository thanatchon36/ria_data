เอกสารแนบ 1
ค่าใช้จ่ายที่ผู้ประกอบธุรกิจอาจเรียกเก็บได้เพิ่มเติม
ค่าใช้จ่ายที่ผู้ประกอบธุรกิจอาจเรียกเก็บได้เพิ่มเติมต้องมีลักษณะอย่างใดอย่างหนึ่ง ดังนี้
(1) เป็นค่าใช้จ่ายที่ทำให้ต้นทุนในการดำเนินงานของผู้ประกอบธุรกิจเพิ่มขึ้นในส่วนของค่าบริการ
หรือค่าธรรมเนียมในการใช้บัตรเครดิตเพื่อชำระภาษีอากรและค่าธรรมเนียมให้แก่หน่วยงานราชการที่มีหน้าที่
เรียกเก็บภาษีอากรและค่าธรรมเนียมของทางราชการ ซึ่งหน่วยงานราชการนั้น ๆ ไม่สามารถชำระ
ค่าธรรมเนียมให้แก่ผู้ประกอบธุรกิจเหมือนอย่างร้านค้าทั่วไปได้ในกรณีนี้ให้ผู้ประกอบธุรกิจถือปฏิบัติดังนี้
(1.1) ดำเนินการเพื่อให้ได้รับความยินยอมจากผู้บริโภค หรือระบุไว้ในสัญญาอย่างชัดเจน
ว่าผู้บริโภคยินดีจะจ่ายค่าธรรมเนียมในการใช้บัตรเครดิตแทนหน่วยงานราชการ
(1.2) ค่าบริการหรือค่าธรรมเนียมที่ผู้ประกอบธุรกิจจะเรียกเก็บต้องอยู่ในอัตราไม่เกิน
ร้อยละ 2 ของจํานวนเงินภาษีอากรและค่าธรรมเนียมที่ชำระผ่านบัตรเครดิต
(2) เป็นค่าใช้จ่ายที่ทำให้ต้นทุนในการดำเนินงานของผู้ประกอบธุรกิจเพิ่มขึ้นอันเนื่องมาจาก
การให้บริการแก่ผู้บริโภค หรือการติดตามทวงถามลูกหนี้ที่ผิดนัดชำระหนี้แต่ละรายเฉพาะเจาะจงและ
ได้มีการติดตามทวงถามหนี้แล้ว เช่น ส่งจดหมาย โทรศัพท์ หรือพบผู้บริโภค เพื่อทวงถามหนี้ที่ค้างชำระ
(3) เป็นค่าใช้จ่ายที่ผู้ประกอบธุรกิจต้องจ่ายให้แก่บุคคลอื่นหรือหน่วยงานภายนอก โดยมี
หลักฐานการชำระเงินที่สามารถตรวจสอบได้และเป็นจำนวนที่พอสมควรแก่เหตุ โดยไม่รวมค่าใช้จ่ายทั่วไปที่
เกิดขึ้นเป็นประจําอยู่แล้วของผู้ประกอบธุรกิจ เช่น ค่าใช้จ่ายระบบติดตามหนี้อัตโนมัติ ค่าน้ำค่าไฟ
หรือเงินเดือนพนักงาน
(4) สำหรับผู้ประกอบธุรกิจบัตรเครดิตที่มิใช่สถาบันการเงิน สามารถเรียกเก็บค่าปรับกรณีเช็คคืน
ไม่เกิน 200 บาทต่อครั้ง
ทั้งนี้ ผู้ประกอบธุรกิจจะเรียกเก็บค่าธรรมเนียมรายการเดียวกันจากค่าใช้จ่ายทั้งสองประเภท
ตามข้อ (2) และ (3) ซ้ำซ้อนกันไม่ได้
อนึ่ง ในกรณีที่ผู้ประกอบธุรกิจจะเรียกเก็บค่าธรรมเนียม ค่าบริการ หรือค่าใช้จ่ายใด ๆ จากผู้บริโภค
นอกเหนือจากรายการที่ธนาคารแห่งประเทศไทยกำหนดตามข้อ (1) - (4) ผู้ประกอบธุรกิจต้องได้รับอนุญาต
จากธนาคารแห่งประเทศไทยก่อน ทั้งนี้ ให้ผู้ประกอบธุรกิจขออนุญาตโดยแสดงเหตุผลและรายละเอียด
บ
ที่เกี่ยวข้องมายังธนาคารแห่งประเทศไทยเป็นรายกรณี โดยธนาคารแห่งประเทศไทยจะพิจารณาให้แล้วเสร็จ
ภายใน 45 วันนับจากวันที่ธนาคารแห่งประเทศไทยได้รับคําขอและเอกสารถูกต้องครบถ้วน
