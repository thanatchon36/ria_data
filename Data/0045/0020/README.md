(4) การปฏิบัติและการจัดการเกี่ยวกับข้อมูลของผู้บริโภค
(4.1) ผู้ประกอบธุรกิจต้องให้ความสำคัญและจัดให้มีข้อมูลเกี่ยวกับผู้ขอมีบัตรหรือผู้บริโภค
ที่ถูกต้องและครบถ้วน และควรตระหนักถึงภาระหนี้สินที่จะมีทั้งหมดของผู้บริโภค เพื่อประกอบการ
พิจารณาอนุมัติและกำหนดวงเงินบัตรเครดิตรวมถึงกรณีเพิ่มวงเงินบัตรเครดิตที่เหมาะสมและสอดคล้อง
กับความสามารถในการชำระหนี้ของผู้ขอมีบัตรหรือผู้บริโภค โดยใช้ข้อมูลจากแหล่งข้อมูลกลางที่เชื่อถือได้
เช่น บริษัทข้อมูลเครดิต หรือร่วมกันจัดตั้งศูนย์ข้อมูลเพื่อใช้ข้อมูลร่วมกัน เพื่อสอบยันประวัติส่วนตัวของ
ผู้ขอมีบัตรหรือผู้บริโภค จำนวนบัตร และวงเงินบัตรเครดิตที่ได้รับทั้งสิ้น ภาระหนี้สิน ตลอดจนข้อมูลอื่น ๆ
ๆ
ทั้งนี้ ผู้ประกอบธุรกิจอาจสื่อสารให้ผู้บริโภคทราบถึงภาระหนี้ทั้งหมดของผู้บริโภค
อย่างครบถ้วน เพื่อเป็นข้อมูลสำหรับผู้บริโภคในการประกอบการตัดสินใจขอมีบัตรเครดิตหรือขอเพิ่ม
วงเงินบัตรเครดิตดังกล่าว
(4.2) ผู้ประกอบธุรกิจต้องรักษาข้อมูลของผู้บริโภคไว้เป็นความลับ เว้นแต่ในกรณีดังต่อไปนี้
(4.2.1) การเปิดเผยโดยได้รับความยินยอมจากผู้บริโภค
(4.2.2) การเปิดเผยตามหน้าที่ หรือเพื่อประโยชน์แก่การสอบสวนหรือการพิจารณาคดี
(4.2.3) การเปิดเผยแก่ผู้สอบบัญชีของผู้ประกอบธุรกิจนั้น
(4.2.4)
(4.2.5) การเปิดเผยเพื่อประโยชน์ในการปฏิบัติตามกฎหมาย
(5) การปฏิบัติเมื่อมีข้อร้องเรียน
ผู้ประกอบธุรกิจต้องดำเนินการตรวจสอบเมื่อผู้ขอมีบัตรหรือผู้บริโภคร้องเรียนเกี่ยวกับ
การจัดส่งข้อมูลเครดิตตามกฎหมายว่าด้วยการประกอบธุรกิจข้อมูลเครดิต
การใช้บัตรเครดิต และแจ้งความคืบหน้าของผลการตรวจสอบ รวมทั้งชี้แจงขั้นตอนการดำเนินการต่อไป
ให้ผู้บริโภคทราบภายใน 7 วันนับจากวันที่ได้รับแจ้งการร้องเรียน รวมทั้งให้ดำเนินการแก้ไขข้อร้องเรียนนั้น
ให้แล้วเสร็จ และแจ้งให้ผู้บริโภคทราบโดยเร็ว
ทั้งนี้ ผู้ประกอบธุรกิจต้องกำหนดแนวทางปฏิบัติในการคืนเงินให้แก่ผู้บริโภคกรณีที่มีการ
เรียกเก็บเงินจากผู้บริโภคโดยมิชอบ โดยต้องให้สิทธิแก่ผู้บริโภคในการเลือกรับเงินดังกล่าวคืนผ่านทาง
ช่องทางอื่นได้นอกเหนือจากการรับเงินคืนเข้าบัญชีบัตรเครดิต เช่น การรับเงินคืนผ่านบัญชีเงินฝาก
ของผู้บริโภค หรือการรับคืนเป็นเงินสดหรือเป็นเช็ค
