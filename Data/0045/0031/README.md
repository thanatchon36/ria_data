หน้า ๑๓
เลม ๑๓๗ ตอนพิเศษ ๑๗๓ ง ราชกิจจานุเบกษา
๓๐ กรกฎาคม ๒๕๖๓
ข้อ ๑๙ เมื่อพนักงานเจ้าหน้าที่ร้องขอ ผู้ประกอบธุรกิจบัตรเครดิตต้องมาให้ถ้อยคำหรือแสดง
สมุดบัญชีเอกสารและหลักฐานอื่น รวมถึงต้องจัดให้ผู้ถือหุ้นรายใหญ่ กรรมการ ผู้มีอำนาจในการจัดการ
พนักงาน ลูกจ้าง หรือผู้สอบบัญชีของผู้ประกอบธุรกิจบัตรเครดิต หรือบริษัทแม่ หรือกรรมการ
หุ้นส่วนผู้จัดการ หรือผู้มีอำนาจในการจัดการของบริษัทแม่ของผู้ประกอบธุรกิจบัตรเครดิต มาให้ถ้อยคำ
หรือแสดงสมุดบัญชีเอกสารและหลักฐานอื่น อันเกี่ยวกับกิจการของผู้ประกอบธุรกิจบัตรเครดิตนั้น
ตามความประสงค์ของพนักงานเจ้าหน้าที
บทเฉพาะกาล
ข้อ ๒๐ ให้ถือว่าผู้ประกอบธุรกิจบัตรเครดิตที่ได้รับอนุญาตให้ประกอบธุรกิจบัตรเครดิตอยู่แล้ว
ในวันก่อนวันที่ประกาศนี้มีผลใช้บังคับเป็นผู้ประกอบธุรกิจบัตรเครดิตที่ได้รับอนุญาตตามประกาศนี้
ข้อ ๒๑ ผู้ประกอบธุรกิจบัตรเครดิตที่ได้รับอนุญาตให้ประกอบธุรกิจบัตรเครดิตในวันก่อนวันที่
ประกาศนี้มีผลใช้บังคับตามข้อ ๒๐ ที่มีลักษณะต้องห้ามตามที่กำหนดในประกาศนี้ หรือมีผู้ถือหุ้น
รายใหญ่ กรรมการ หรือผู้มีอำนาจในการจัดการของผู้ประกอบธุรกิจบัตรเครดิต หรือกรรมการ
หุ้นส่วนผู้จัดการ หรือผู้มีอำนาจในการจัดการของบริษัทแม่ของผู้ประกอบธุรกิจบัตรเครดิต ซึ่งมีลักษณะ
ต้องห้ามตามที่กำหนดในประกาศนี้ ให้ผู้ประกอบธุรกิจบัตรเครดิตดังกล่าวดำเนินการแก้ไขให้ถูกต้อง
ภายในหนึ่งร้อยแปดสิบวันนับแต่วันที่ประกาศนี้มีผลใช้บังคับ
ทั้งนี้ ให้ผู้ประกอบธุรกิจบัตรเครดิตที่ได้รับอนุญาตให้ประกอบธุรกิจบัตรเครดิตในวันก่อนวันที่
ประกาศนี้มีผลใช้บังคับตามข้อ ๒๐ แจ้งข้อมูลเกี่ยวกับผู้ถือหุ้นรายใหญ่ กรรมการ และผู้มีอำนาจ
ในการจัดการของผู้ประกอบธุรกิจบัตรเครดิต และกรรมการ หุ้นส่วนผู้จัดการ และผู้มีอำนาจในการ
จัดการของบริษัทแม่ของผู้ประกอบธุรกิจบัตรเครดิต ตามที่ธนาคารแห่งประเทศไทยกำหนด
ในคู่มือประชาชน ให้ธนาคารแห่งประเทศไทยทราบภายในหกสิบวันนับแต่วันที่ประกาศนี้มีผลใช้บังคับ
ข้อ ๒๒ ประกาศนี้ ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป
ประกาศ ณ วันที่ ๓๐ กรกฎาคม พ.ศ. ๒๕๖๓
สันติ พร้อมพัฒน์
รัฐมนตรีช่วยว่าการฯ รักษาราชการแทน
รัฐมนตรีว่าการกระทรวงการคลัง
