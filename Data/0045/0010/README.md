3
5.4.7 การจัดทํา จัดเก็บ และจัดส่งข้อมูลอิเล็กทรอนิกส์
ผู้ประกอบธุรกิจบัตรเครดิตที่มิใช่สถาบันการเงินสามารถจัดทำ จัดเก็บ
และจัดส่งข้อมูลต่าง ๆ ตามหลักเกณฑ์ฉบับนี้ ตลอดจนเปิดเผยข้อมูลต่าง ๆ แก่ผู้บริโภคเป็นการทั่วไป
หรือเปลี่ยนแปลงการแจ้งข้อมูลต่าง ๆ ให้แก่ผู้บริโภคในรูปแบบอิเล็กทรอนิกส์ได้ โดยนำหลักเกณฑ์
ตามประกาศธนาคารแห่งประเทศไทยว่าด้วยการจัดทํา จัดเก็บ และจัดส่งข้อมูลอิเล็กทรอนิกส์ของ
สถาบันการเงินมาใช้โดยอนุโลม
5.4.8 การย้ายหรือปิดสำนักงานสาขา
ให้ผู้ประกอบธุรกิจบัตรเครดิตที่มิใช่สถาบันการเงินแจ้งการย้ายหรือปิด
สำนักงานสาขา โดยรายงานในรูปแบบและตามระยะเวลาที่ธนาคารแห่งประเทศไทยกำหนด และ
ให้ประกาศกําหนดการย้ายหรือปิดสำนักงานสาขาล่วงหน้าไม่น้อยกว่า 15 วัน โดยอย่างน้อยต้องประกาศ
ไว้ในที่เปิดเผย ณ สํานักงานสาขานั้น ๆ และในช่วงเวลาดำเนินการดังกล่าว ผู้ประกอบธุรกิจบัตรเครดิต
ที่มิใช่สถาบันการเงินต้องกําหนดแนวทางการดำเนินการเพื่ออำนวยความสะดวกให้ผู้บริโภคตามความเหมาะสม
5.5 การรายงานข้อมูลต่อธนาคารแห่งประเทศไทย
5.5.1 ผู้ประกอบธุรกิจต้องจัดทำและจัดส่งแบบรายงานในรูปแบบและ
ตามระยะเวลาที่ธนาคารแห่งประเทศไทยกำหนด รวมถึงจัดทำและจัดส่งรายงานและข้อมูลอื่นเพิ่มเติม
เป็นรายกรณีตามที่ธนาคารแห่งประเทศไทยร้องขอ
5.5.2 ผู้ประกอบธุรกิจต้องจัดทำแบบรายงานค่าธรรมเนียมบริการทางการเงิน
ตามที่ธนาคารแห่งประเทศไทยกําหนด
5.5.3 ผู้ประกอบธุรกิจบัตรเครดิตที่มิใช่สถาบันการเงินต้องจัดส่งงบการเงินประจำปี
ที่ผ่านการตรวจสอบของผู้สอบบัญชีและลงนามรับรองความถูกต้องโดยกรรมการผู้มีอำนาจกระทำ
การแทนของผู้ประกอบธุรกิจบัตรเครดิตที่มิใช่สถาบันการเงินมายังธนาคารแห่งประเทศไทยภายใน
180 วันนับจากวันสิ้นงวดบัญชี
5.6 การขออนุญาตธนาคารแห่งประเทศไทย
ธนาคารแห่งประเทศไทยอาจพิจารณาผ่อนผันการปฏิบัติตามหลักเกณฑ์หรือ
เงื่อนไขเกี่ยวกับการใช้บริการจากผู้ให้บริการภายนอก (Outsourcing) และการรายงานข้อมูลต่อ
ธนาคารแห่งประเทศไทยที่กำหนดในประกาศฉบับนี้เป็นรายกรณีได้ โดยผู้ประกอบธุรกิจต้องขออนุญาต
ผ่อนผันโดยแสดงเหตุผลและความจําเป็นมายังธนาคารแห่งประเทศไทยตามที่กำหนดในคู่มือประชาชน
และในการพิจารณาผ่อนผันดังกล่าว ธนาคารแห่งประเทศไทยอาจกําหนดหลักเกณฑ์หรือเงื่อนไขอื่น
เพิ่มเติมด้วยก็ได้
ประเทศไทยทราบทันทีหลังจากปิดสำนักงานสาขาชั่วคราวดังกล่าว
