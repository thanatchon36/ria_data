เรียน ผู้จัดการ
ธนาคารพาณิชย์ทุกธนาคาร
บริษัทที่ประกอบธุรกิจบัตรเครดิตที่มิใช่สถาบันการเงินทุกแห่ง
ที่ ฝนส.(01)ว. 23 /2563 เรื่อง นำส่งประกาศธนาคารแห่งประเทศไทย เรื่อง การกำหนด
หลักเกณฑ์ วิธีการ และเงื่อนไขในการประกอบธุรกิจบัตรเครดิต
ธนาคารแห่งประเทศไทยขอนำส่งประกาศธนาคารแห่งประเทศไทย ที่ สนส. 11/2563
เรื่อง การกําหนดหลักเกณฑ์ วิธีการ และเงื่อนไขในการประกอบธุรกิจบัตรเครดิต ลงวันที่ 31 กรกฎาคม 2563
ซึ่งได้ประกาศลงในราชกิจจานุเบกษา ฉบับประกาศและงานทั่วไป เล่ม 137 ตอนพิเศษ 174 ง ลงวันที่
31 กรกฎาคม 2563 มาพร้อมนี้
ง
การปรับปรุงประกาศในครั้งนี้มีวัตถุประสงค์เพื่อกำหนดคุณสมบัติและลักษณะต้องห้ามของ
ผู้ประกอบธุรกิจบัตรเครดิตที่มิใช่สถาบันการเงิน ผู้ถือหุ้นรายใหญ่ กรรมการ ผู้มีอำนาจในการจัดการของ
ผู้ประกอบธุรกิจบัตรเครดิตที่มิใช่สถาบันการเงิน และกรรมการ หุ้นส่วนผู้จัดการ ผู้มีอำนาจในการจัดการ
ของบริษัทแม่ของผู้ประกอบธุรกิจบัตรเครดิตที่มิใช่สถาบันการเงิน เพื่อส่งเสริมให้มีหลักธรรมาภิบาลที่ดี
ในการดำเนินธุรกิจ (Good Corporate Governance) รวมถึงเพื่อปรับลดอัตรารวมสูงสุดของดอกเบี้ย เบี้ยปรับ
ค่าปรับ ค่าบริการ และค่าธรรมเนียมใด ๆ ที่สถาบันการเงินและผู้ประกอบธุรกิจบัตรเครดิตที่มิใช่สถาบันการเงิน
อาจเรียกเก็บจากลูกหนี้เหลือร้อยละ 16 ต่อปี ตามที่ พ.ร.บ. ธุรกิจสถาบันการเงิน พ.ศ. 2551 และที่แก้ไขเพิ่มเติม
และประกาศกระทรวงการคลังว่าด้วยกิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58
(เรื่อง ธุรกิจบัตรเครดิต) กำหนดให้ธนาคารแห่งประเทศไทยมีอำนาจกำหนดหลักเกณฑ์ที่เกี่ยวข้องได้ตาม
ความเหมาะสมของภาวะเศรษฐกิจ
จึงเรียนมาเพื่อโปรดทราบและถือปฏิบัติ
ขอแสดงความนับถือ
Vichyr Bun (35
(นางสาวปรียานุช จึงประเสริฐ)
ผู้อำนวยการอาวุโส ฝ่ายนโยบายการกำกับสถาบันการเงิน
ผู้ว่าการแทน
