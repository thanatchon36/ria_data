คำถาม
5. การบันทึกบัญชี
(1) ธนาคารพาณิชย์ที่ถือหน่วยลงทุนที่เข้าลักษณะตาม
ประกาศฉบับนี้ ต้องบันทึกบัญชีอย่างไร
คําตอบ
- หากธนาคารพาณิชย์สามารถ look-through สินทรัพย์ในกองทุนรวมเป็น
รายตัวได้ ธนาคารพาณิชย์สามารถคำนวณสินทรัพย์เสี่ยงด้านเครดิตเป็นราย
ตัวได้
ตัวอย่าง : ธนาคารพาณิชย์ถือหน่วยลงทุนจำนวน 1,000 หน่วยและมีมูลค่า
ต่อหน่วยลงทุนอยู่ที่ 13 บาท โดยกองทุนรวมตลาดเงิน (money market fund)
มีอัตราส่วนการลงทุนในเงินฝากกระแสรายวัน และเงินฝากประจํารวม 15%
ตราสารหนี้รัฐบาลไทย 25% ตั๋วสัญญาใช้เงินกระทรวงการคลัง 50% ตั๋วแลกเงิน
ของบริษัทเครดิตฟองซิเอร์ 10% ให้ธนาคารพาณิชย์สามารถคำนวณสินทรัพย์
เสี่ยงด้านเครดิตสำหรับหน่วยลงทุนในกองทุนรวมดังกล่าว ดังนี้
เงินลงทุนใน ตราสารหนี้รัฐบาลไทย (25% × 1000 x 13)
ตั๋วสัญญาใช้เงินกระทรวงการคลัง (50% × 1,000 × 13)
รวม 9,750 บาท ให้ใช้น้ำหนักความเสี่ยงประเภทลูกหนี้รัฐบาลตามที่
กำหนดในประกาศ SA
เงินลงทุนใน เงินฝากกระแสรายวัน และเงินฝากประจำ ที่สถาบัน
การเงิน (15% × 1000 x 13) รวม 1,950 บาท ให้ใช้น้ำหนัก
ความเสี่ยงประเภทลูกหนี้สถาบันการเงินตามที่กำหนดในประกาศ SA
เงินลงทุนในตั๋วแลกเงินของบริษัทเครดิตฟองซิเอร์ (10% × 1,000 × 13)
รวม 1,300 บาท ให้ใช้น้ำหนักความเสี่ยงประเภทลูกหนี้สถาบันการเงิน
ตามที่กำหนดในประกาศ SA
ให้ธนาคารพาณิชย์จัดประเภทรายการเงินลงทุนในหน่วยลงทุนดังกล่าวที่ได้
รับมาตั้งแต่วันที่ 23 มีนาคม 2563 เป็นสินทรัพย์ทางการเงินที่ต้องวัดมูลค่าด้วย
มูลค่ายุติธรรมผ่านกําไรขาดทุนเบ็ดเสร็จอื่น (fair value through other
comprehensive income) โดยให้นำมาตรฐานการรายงานทางการเงิน
ฉบับที่ 9 เรื่อง เครื่องมือทางการเงิน และมาตรการบัญชีฉบับอื่นที่เกี่ยวข้อง
มาถือปฏิบัติ โดยอนุโลม จนกว่าจะจำหน่ายหน่วยลงทุนดังกล่าวออกไป หรือ
จนกว่ากองทุนดังกล่าวจะครบกำาหนดอายุ
กล่าวคือให้ธนาคารพาณิชย์พิจารณาวัดมูลค่าเงินลงทุนดังกล่าวด้วยมูลค่า
ยุติธรรม และรับรู้ผลต่างของมูลค่ายุติธรรมในส่วนของผู้ถือหุ้น (ส่วน other
comprehensive income) โดยไม่สามารถโอนกลับมาเข้างบกำไรขาดทุน
เบ็ดเสร็จในภายหลังได้แม้ว่าจะมีการจำหน่ายตราสารดังกล่าวแล้วก็ตาม
(non-recycling)
