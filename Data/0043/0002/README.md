ประกาศธนาคารแห่งประเทศไทย
ที่ สนส. 6/2563
เรื่อง การถือหรือมีหน่วยลงทุนในกองทุนรวมตราสารแห่งหนี้
เพื่อเสริมสภาพคล่องของตลาดการเงิน
1. เหตุผลในการออกประกาศ
ตามที่สถานการณ์การแพร่ระบาดของโรคติดเชื้อไวรัสโคโรนา หรือโรคโควิด-19 (COVID-19)
ถือเป็นโรคติดต่ออันตรายตามประกาศกระทรวงสาธารณสุขได้ทวีความรุนแรงขึ้น สร้างความกังวลให้แก่
ตลาดการเงินทั่วโลก ทําให้กลไกตลาดการเงินทำงานต่างจากสภาวะปกติ รวมทั้งได้เริ่มส่งผลกระทบต่อ
ตลาดการเงินไทย ผู้ถือหน่วยลงทุนบางส่วนไถ่ถอนหน่วยลงทุนจากกองทุนรวมตราสารหนี้ ทำให้ผู้จัดการ
กองทุนต้องเร่งขายตราสารหนี้ที่ส่วนใหญ่มีคุณภาพดีในราคาต่ำกว่าปกติเนื่องจากผลของการขาดสภาพคล่อง
ในตลาดการเงิน ส่งผลให้ผู้ถือหน่วยลงทุนได้รับผลตอบแทนที่ต่ำกว่าที่ควรโดยไม่จําเป็น จนอาจส่งผลต่อเนื่อง
ให้เกิดการไถ่ถอนหน่วยลงทุนอื่น ๆ ตามมาจนกระทบต่อการทำงานของกองทุนรวมตราสารหนี้และ
ตลาดการเงินไทย รวมถึงอาจก่อให้เกิดความเสียหายแก่ภาคเอกชน เศรษฐกิจ และประชาชนเป็นวงกว้าง
ธนาคารแห่งประเทศไทยจึงเห็นควรปรับปรุงหลักเกณฑ์การถือหรือมีหน่วยลงทุนใน
กองทุนรวมตราสารหนี้ ได้แก่ กองทุนรวมตลาดเงิน (money market fund) และกองทุนรวมตราสารหนี้
ที่เป็นกองทุนเปิด (daily fixed income fund) ที่ถือในสินทรัพย์คุณภาพดีแต่ได้รับผลกระทบจากการที่
ตลาดการเงินอยู่ในภาวะการขาดสภาพคล่อง ตั้งแต่วันที่ 23 มีนาคม 2563 เป็นต้นไป เพื่อเสริมสภาพคล่อง
ของตลาดการเงินและช่วยให้กลไกตลาดตราสารหนี้กลับมาทำงานปกติท่ามกลางภาวะตลาดการเงิน
ที่ผันผวน
2. อานาจตามกฎหมาย
อาศัยอำนาจตามความในมาตรา 33 มาตรา 63 มาตรา 64 และมาตรา 66 แห่งพระราชบัญญัติ
ธุรกิจสถาบันการเงิน พ.ศ. 2551 ธนาคารแห่งประเทศไทยออกข้อกำหนดเกี่ยวกับการถือหรือมีหน่วยลงทุน
ในกองทุนรวมตราสารแห่งหนี้เพื่อเสริมสภาพคล่องของตลาดการเงิน
3. ขอบเขตการบังคับใช้
ทุกแห่ง
4. เนื้อหา
ประกาศฉบับนี้ให้ใช้บังคับกับธนาคารพาณิชย์ตามกฎหมายว่าด้วยธุรกิจสถาบันการเงิน
ในกรณีที่ธนาคารพาณิชย์ได้มาซึ่งหน่วยลงทุนในกองทุนรวมตราสารแห่งหนี้ ได้แก่
กองทุนรวมตลาดเงิน (money market fund) และกองทุนรวมตราสารหนี้ที่เป็นกองทุนเปิด (daily fixed
income fund) โดยวัตถุประสงค์เพื่อเสริมสภาพคล่องของตลาดการเงินและช่วยให้กลไกตลาดตราสารหนี้
ให้กลับมาทำงานปกติ การถือหรือมีหน่วยลงทุนดังกล่าวตั้งแต่วันที่ 23 มีนาคม 2563 ให้ถือปฏิบัติ ดังนี้
1. ไม่ต้องนำมานับรวมในการคำนวณอัตราส่วน ดังนี้
*
(1) อัตราส่วนการถือหรือมีหน่วยลงทุนในกองทุนรวมตราสารแห่งหนี้ที่ร้อยละ 20
ของหน่วยลงทุนที่จำหน่ายได้แล้วทั้งหมดของกองทุนรวมตราสารแห่งหนี้กองนั้น ตามข้อ 5.2.3 ของประกาศ
ธนาคารแห่งประเทศไทยว่าด้วยหลักเกณฑ์และวิธีการลงทุนของสถาบันการเงิน
