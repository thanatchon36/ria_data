5.2.2 การให้สินเชื่อในรูปของบัตรเครดิตและสินเชื่อเพื่อเป็นสวัสดิการแก่กรรมการ
ผู้จัดการ รองผู้จัดการ ผู้ช่วยผู้จัดการ หรือผู้ซึ่งมีตำแหน่งเทียบเท่าที่เรียกชื่ออย่างอื่น ผู้มีอำนาจในการจัดการ
ของสถาบันการเงินนั้น หรือผู้ที่เกี่ยวข้องกับบุคคลดังกล่าว ต้องเป็นไปตามหลักเกณฑ์ดังต่อไปนี้
(1) สินเชื่อในรูปบัตรเครดิต
สถาบันการเงินที่ได้รับอนุญาตให้ประกอบธุรกิจบัตรเครดิตสามารถ
ให้สินเชื่อในรูปของบัตรเครดิตแก่กรรมการผู้จัดการ รองผู้จัดการ ผู้ช่วยผู้จัดการ หรือผู้ซึ่งมีตำแหน่งเทียบเท่า
ที่เรียกชื่ออย่างอื่น ผู้มีอำนาจในการจัดการของสถาบันการเงินนั้น หรือผู้ที่เกี่ยวข้องกับบุคคลดังกล่าว
โดยวงเงินบัตรเครดิตที่สถาบันการเงินจะให้แก่บุคคลดังกล่าวและผู้ที่เกี่ยวข้อง จะต้องเป็นไปตามประกาศ
ธนาคารแห่งประเทศไทย ว่าด้วยการประกอบธุรกิจบัตรเครดิต โดยจะต้องไม่มีเงื่อนไขหรือข้อกำหนดพิเศษ
ทั้งในเรื่องวงเงินและหลักเกณฑ์อื่น ๆ ผิดไปจากผู้ถือบัตรหรือผู้บริโภครายอื่น ๆ และต้องไม่มีลักษณะเป็น
การเอื้อประโยชน์ให้แก่บุคคลดังกล่าว
(2) สินเชื่อเพื่อเป็นสวัสดิการ
สถาบันการเงินสามารถให้สินเชื่อเพื่อเป็นสวัสดิการแก่กรรมการผู้จัดการ
รองผู้จัดการ ผู้ช่วยผู้จัดการ หรือผู้ซึ่งมีตำแหน่งเทียบเท่าที่เรียกชื่ออย่างอื่น ผู้มีอำนาจในการจัดการของ
สถาบันการเงินนั้น หรือผู้ที่เกี่ยวข้องกับบุคคลดังกล่าวได้ภายใต้เงื่อนไขเช่นเดียวกับการให้สินเชื่อเพื่อเป็น
สวัสดิการแก่พนักงานทั่วไป
6. วันเริ่มต้นบังคับใช้
ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป
ประกาศ ณ วันที่ 24 มีนาคม 2558
ประการ หล
(นายประสาร ไตรรัตน์วรกุล)
ผู้ว่าการ
ธนาคารแห่งประเทศไทย
ฝ่ายนโยบายการกำกับสถาบันการเงิน
โทรศัพท์ 0 2356 7339, 02 283 5805, 02 283 5304
โทรสาร 0 2283 5938
