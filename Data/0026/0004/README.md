ในกรณีที่บุคคลใดถือหุ้นในบริษัทใดตั้งแต่ร้อยละยี่สิบขึ้นไปของหุ้นที่จำหน่ายได้แล้ว
ทั้งหมดไม่ว่าโดยทางตรงหรือทางอ้อม ให้สันนิษฐานไว้ก่อนว่าบริษัทนั้นเป็นผู้ที่เกี่ยวข้องกับบุคคลดังกล่าว
เว้นแต่จะพิสูจน์ได้ว่ามิได้เป็นผู้ที่เกี่ยวข้อง
“กรรมการที่เป็นผู้บริหาร” หมายความว่า
(1) กรรมการที่ทำหน้าที่บริหารงานในตำแหน่งผู้จัดการ รองผู้จัดการ
หรือผู้ซึ่งมีตำแหน่งเทียบเท่าที่เรียกชื่ออย่างอื่น
ผู้ช่วยผู้จัดการ
(2) กรรมการที่ทำหน้าที่รับผิดชอบในการดำเนินการหรือมีส่วนร่วมในการ
บริหารงานใด ๆ เยี่ยงผู้บริหาร และให้หมายความรวมถึงบุคคลในคณะกรรมการบริหาร (executive
committee)
(3) กรรมการที่มีอำนาจผูกพัน เว้นแต่เป็นการลงนามผูกพันตามรายการ
ที่คณะกรรมการมีมติอนุมัติไว้แล้วเป็นรายกรณี และเป็นการลงนามร่วมกับกรรมการรายอื่น
“คณะกรรมการของสถาบันการเงิน” หมายความว่า คณะกรรมการของธนาคารพาณิชย์
ที่จดทะเบียนในประเทศ บริษัทเงินทุน หรือบริษัทเครดิตฟองซิเอร์ หรือคณะผู้บริหารที่มีอำนาจหน้าที่
ความรับผิดชอบที่เกี่ยวข้องในกรณีของสาขาของธนาคารพาณิชย์ต่างประเทศ
“บัตรเครดิต” หมายความว่า บัตรเครดิตตามประกาศธนาคารแห่งประเทศไทย ว่าด้วย
การประกอบธุรกิจบัตรเครดิต
“สินเชื่อเพื่อเป็นสวัสดิการ” หมายความว่า สินเชื่อที่สถาบันการเงินให้แก่พนักงาน
ของสถาบันการเงินนั้นเพื่อเป็นสวัสดิการ เช่น สินเชื่อเพื่อที่อยู่อาศัย สินเชื่อเพื่อการศึกษาบุตร สินเชื่อเพื่อ
ผู้ประสบอัคคีภัยหรือภัยธรรมชาติ หรือสินเชื่อเพื่อการศึกษาต่อ
5.2 หลักเกณฑ์
การให้สินเชื่อ ทําธุรกรรมที่มีลักษณะคล้ายการให้สินเชื่อ หรือประกันหนี้แก่กรรมการ
ผู้จัดการ รองผู้จัดการ ผู้ช่วยผู้จัดการ หรือผู้ซึ่งมีตำแหน่งเทียบเท่าที่เรียกชื่ออย่างอื่น ผู้มีอำนาจในการจัดการ
ของสถาบันการเงิน หรือผู้ที่เกี่ยวข้องกับบุคคลดังกล่าว ต้องเป็นไปตามหลักเกณฑ์ดังต่อไปนี้
5.2.1 การให้สินเชื่อ ทำธุรกรรมที่มีลักษณะคล้ายการให้สินเชื่อ หรือประกันหนี้
ภายใต้วงเงินที่ได้รับอนุมัติเดิมก่อนดำรงตำแหน่ง หรือการปรับปรุงโครงสร้างหนี้เดิม ต้องเป็นไปตาม
หลักเกณฑ์ดังต่อไปนี้
(1) ห้ามกรรมการผู้จัดการ รองผู้จัดการ ผู้ช่วยผู้จัดการ หรือผู้ซึ่งมีตำแหน่ง
เทียบเท่าที่เรียกชื่ออย่างอื่น ผู้มีอำนาจในการจัดการของสถาบันการเงินนั้น ที่เกี่ยวข้องกับลูกหนี้เข้าร่วม
ในกระบวนการพิจารณาอนุมัติการให้สินเชื่อ ทำธุรกรรมที่มีลักษณะคล้ายการให้สินเชื่อ หรือประกันหนี้ดังกล่าว
(2) ต้องได้รับอนุมัติด้วยมติเป็นเอกฉันท์จากคณะกรรมการของสถาบันการเงิน
ซึ่งไม่รวมกรรมการของสถาบันการเงินที่เกี่ยวข้องกับลูกหนี้ตาม (1)
(3) ต้องไม่มีเงื่อนไขหรือข้อกำหนดพิเศษ และต้องไม่มีลักษณะที่เป็นการเอื้อ
ประโยชน์ให้แก่ลูกหนี้นั้น เช่น กำหนดอัตราดอกเบี้ยต่ำกว่าอัตราปกติที่เรียกเก็บจากลูกหนี้ที่มีความเสี่ยง
ระดับเดียวกัน
