(1.6.2) การเปลี่ยนแปลงหลักเกณฑ์หรือขั้นตอนการดำเนินงาน
ของสถาบันการเงินหรือหน่วยงานภาครัฐที่เกี่ยวข้อง เช่น ธนาคารแห่งประเทศไทย กรมสรรพากร
กรมบังคับคดี กรมที่ดิน
(1.6.3) ปัจจัยทางเศรษฐกิจทั้งในและต่างประเทศ เช่น ผลิตภัณฑ์
มวลรวมในประเทศ (GDP) อัตราดอกเบี้ยนโยบาย อัตราเงินเฟ้อ อัตราแลกเปลี่ยนเงินตรา ราคาน้ำมัน
อัตราการว่างงาน
(1.6.4) ปัจจัยอื่น เช่น สภาวะการแข่งขันของอุตสาหกรรมลูกหนี้
ความผันผวนของราคาหลักประกัน ความก้าวหน้าทางเทคโนโลยีที่เกี่ยวข้อง
ทั้งนี้ สําหรับสินทรัพย์ทางการเงินที่วัดมูลค่าด้วยราคาทุนตัดจำหน่ายและ
มูลค่ายุติธรรมผ่านกำไรขาดทุนเบ็ดเสร็จอื่น หรือภาระผูกพันทางการเงิน ที่มีการด้อยค่าด้านเครดิต
เมื่อซื้อหรือเมื่อเกิดรายการ (purchased or originated credit-impaired) ให้สถาบันการเงิน
กันเงินสํารองสําหรับสินทรัพย์ทางการเงินหรือภาระผูกพันทางการเงินดังกล่าวตามที่กำหนดในมาตรฐาน
การบัญชีที่เกี่ยวข้อง
(2)
สินทรัพย์นอกเหนือจากสินทรัพย์ทางการเงินตามข้อ 5.4 (1)
สถาบันการเงินต้องกันเงินสํารองสําหรับสินทรัพย์นอกเหนือจากสินทรัพย์
ทางการเงินตามข้อ 5.4 (1) ในอัตราร้อยละ 100 ของมูลค่าสินทรัพย์ที่มีการจัดชั้นเป็นสินทรัพย์ที่มี
การด้อยค่าด้านเครดิต (non-performing) ตามลักษณะการจัดชั้นในข้อ 5.3 (2)
ทั้งนี้ ในกรณีที่ธนาคารแห่งประเทศไทยเห็นว่า สมมติฐาน ปัจจัย และวิธีการ
คํานวณการกันเงินสํารองไม่เหมาะสม อาจสั่งการให้สถาบันการเงินกันเงินสํารองเพิ่มเติม เปลี่ยน
สมมติฐาน ปัจจัยหรือวิธีการคํานวณเงินกันสํารอง หรือดำเนินการอื่นใดเพิ่มเติมได้
5.5 หลักเกณฑ์การตัดสินทรัพย์ออกจากบัญชี
(1) สถาบันการเงินต้องตัดสินทรัพย์ออกจากบัญชี ในกรณีที่สถาบันการเงิน
เห็นว่าจะไม่สามารถได้รับมูลค่าทั้งจำนวนหรือบางส่วนของสินทรัพย์คืนตามที่กำหนดในมาตรฐาน
การบัญชีที่เกี่ยวข้อง ซึ่งรวมถึงกรณีอย่างน้อยดังนี้
(1.1) สิทธิเรียกร้องซึ่งสถาบันการเงินได้ปฏิบัติการโดยสมควรเพื่อให้ได้รับ
ชำระหนี้ แต่ไม่มีทางที่จะได้รับชำระหนี้แล้ว เนื่องจากเหตุดังนี้
(1.1.1) ลูกหนี้ถึงแก่ความตาย เป็นคนสาบสูญ หรือมีหลักฐานว่า
หายสาบสูญไป และไม่มีทรัพย์สินใด ๆ จะชำระหนี้ได้
(1.1.2) ลูกหนี้เลิกกิจการ และมีหนี้ของเจ้าหนี้รายอื่นมีบุริมสิทธิ
เหนือทรัพย์สินทั้งหมดของลูกหนี้อยู่ในลำดับก่อนเป็นจำนวนมากกว่าทรัพย์สินของลูกหนี้
(1.1.3) สถาบันการเงินได้ฟ้องลูกหนี้ หรือได้ยื่นคำขอเฉลี่ยทรัพย์
ในคดีที่ลูกหนี้ถูกเจ้าหนี้รายอื่นฟ้อง และในกรณีนั้น ๆ ได้มีคำบังคับหรือคำสั่งของศาลแล้ว แต่ลูกหนี้
ไม่มีทรัพย์สินใด ๆ จะชำระหนี้ได้
