หลักการคำนวณมูลค่าปัจจุบันของกระแสเงินสดที่คาดว่าจะได้รับจากการจำหน่ายหลักประกัน
ประเภทอสังหาริมทรัพย์ สิทธิการเช่า เครื่องจักร และยานพาหนะ สำหรับสินทรัพย์และ
ภาระผูกพันทางการเงินที่มีการด้อยค่าด้านเครดิต (non-performing) และที่มีการด้อยค่า
ด้านเครดิตเมื่อซื้อหรือเมื่อเกิดรายการ (purchased or originated credit-impaired)
ในกรณีที่สถาบันการเงินมีระบบงานหรือข้อมูลไม่เพียงพอ
ในกรณีที่สถาบันการเงินมีระบบงานหรือข้อมูลไม่เพียงพอ หรือไม่สามารถคำนวณมูลค่าปัจจุบัน
ของกระแสเงินสดที่คาดว่าจะได้รับจากการจําหน่ายหลักประกันได้อย่างเหมาะสม ให้สถาบันการเงิน
คํานวณมูลค่าของหลักประกันประเภทอสังหาริมทรัพย์ สิทธิการเช่า เครื่องจักร และยานพาหนะที่สามารถ
นำมาประกอบการคำนวณผลขาดทุนด้านเครดิตได้สำหรับสินทรัพย์และภาระผูกพันทางการเงินที่มี
การด้อยค่าด้านเครดิต (non-performing) และที่มีการด้อยค่าด้านเครดิตเมื่อซื้อหรือเมื่อเกิดรายการ
(purchased or originated credit-impaired) ดังนี้
(1)
สำหรับหลักประกันประเภทอสังหาริมทรัพย์และสิทธิการเช่า
ให้สถาบันการเงินนำปัจจัยและสมมติฐานดังต่อไปนี้มาใช้ในการคำนวณมูลค่ากระแสเงินสด
ที่คาดว่าจะได้รับจากการจําหน่ายหลักประกันประเภทอสังหาริมทรัพย์และสิทธิการเช่า
(1.1) กระแสเงินสดที่นํามาใช้ในการคิดลด เท่ากับราคาประเมินหลักประกันหลังหักค่าใช้จ่าย
จากการได้มาและการจำหน่ายหลักประกัน ซึ่งเท่ากับร้อยละ 90 ของราคาประเมินหลักประกันที่ต้องประเมินราคา
ตามที่ธนาคารแห่งประเทศไทยกําหนดในข้อ 5.4 (1.3)
(1.2) อัตราดอกเบี้ยที่นำมาใช้ในการคิดลด เท่ากับอัตราดอกเบี้ยที่แท้จริง (effective interest
rate) ตามที่กำหนดในมาตรฐานการบัญชีที่เกี่ยวข้อง
(1.3) ระยะเวลาที่นำมาใช้ในการคิดลด เท่ากับจํานวนปีที่คาดว่าจะจําหน่ายหลักประกันได้
ซึ่งอยู่ที่ประมาณ 5.5 ปี
(2) สำหรับหลักประกันประเภทเครื่องจักรที่อยู่ในความต้องการของตลาด
ให้สถาบันการเงินนำปัจจัยและสมมติฐานดังต่อไปนี้มาใช้ในการคำนวณมูลค่ากระแสเงินสด
ที่คาดว่าจะได้รับจากการจำหน่ายหลักประกันประเภทเครื่องจักรที่อยู่ในความต้องการของตลาด
(2.1) กระแสเงินสดที่นำมาใช้ในการคิดลด เท่ากับร้อยละ 100 ของราคาประเมินหลักประกัน
ที่ต้องประเมินราคาตามที่ธนาคารแห่งประเทศไทยกําหนดในข้อ 5.4 (1.3) หักด้วยค่าเสื่อมราคาที่คํานวณ
จนถึงวันที่คาดว่าจะจําหน่ายหลักประกันได้
(22) อัตราดอกเบี้ยที่นำมาใช้ในการคิดลด เท่ากับอัตราดอกเบี้ยที่แท้จริง (effective interest
rate) ตามที่กำหนดในมาตรฐานการบัญชีที่เกี่ยวข้อง
(2.3) ระยะเวลาที่นำมาใช้ในการคิดลด เท่ากับจำนวนปีที่คาดว่าจะจำหน่ายหลักประกันได้
ซึ่งอยู่ที่ประมาณ 2.5 ปี
