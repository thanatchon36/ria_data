4
(1.2) ในกรณีที่สถาบันการเงินปรับปรุงโครงสร้างหนี้เนื่องจากเหตุผลอื่น
ที่มิใช่เหตุผลตามข้อ 5.6 (1.1) เช่น เพื่อปรับอัตราดอกเบี้ยให้สอดคล้องกับอัตราดอกเบี้ยในตลาดที่ลดลง
เพื่อรักษาความสัมพันธ์อันดีกับลูกค้า ให้สถาบันการเงินจัดชั้นสินทรัพย์และภาระผูกพันทางการเงิน
ตามลักษณะความเสี่ยงด้านเครดิตตามที่กำหนดในข้อ 5.3
ทั้งนี้ สำหรับสินทรัพย์ทางการเงินที่วัดมูลค่าด้วยราคาทุนตัดจำหน่ายและ
มูลค่ายุติธรรมผ่านกำไรขาดทุนเบ็ดเสร็จอื่น หรือภาระผูกพันทางการเงิน ที่มีการด้อยค่าด้านเครดิต
เมื่อซื้อหรือเมื่อเกิดรายการ (purchased or originated credit-impaired) ที่มีปรับปรุงโครงสร้างหนี้
ให้สถาบันการเงินจัดชั้นสินทรัพย์ทางการเงินหรือภาระผูกพันทางการเงินดังกล่าวตามที่กำหนดใน
มาตรฐานการบัญชีที่เกี่ยวข้อง
(2) ให้สถาบันการเงินกันเงินสำรองสินทรัพย์และภาระผูกพันทางการเงิน หรือ
ตัดสินทรัพย์ออกจากบัญชี ที่มีการปรับปรุงโครงสร้างหนี้ ตามที่กำหนดในมาตรฐานการบัญชีที่เกี่ยวข้อง
ทั้งนี้ ในกรณีที่ธนาคารแห่งประเทศไทยมีข้อสังเกตในการปรับปรุงโครงสร้างหนี้
อาจสั่งการให้สถาบันการเงินแก้ไขการปรับปรุงโครงสร้างหนี้ จัดหาผู้เชี่ยวชาญอิสระมาประเมินหรือทบทวน
การปรับปรุงโครงสร้างหนี้ เปลี่ยนแปลงการจัดขึ้น การกันเงินสำรอง หรือดำเนินการอื่นใดเพิ่มเติมได้
5.7 การจัดทําและการจัดเก็บเอกสารหลักฐาน
ให้สถาบันการเงินจัดทําและจัดเก็บเอกสารหลักฐานที่นำมาใช้ประกอบการพิจารณา
การจัดชั้น การกันเงินสำรอง และการตัดออกจากบัญชีไว้ที่สถาบันการเงิน โดยสถาบันการเงินสามารถ
จัดทําและจัดเก็บในรูปแบบอิเล็กทรอนิกส์ เพื่อให้ธนาคารแห่งประเทศไทยสามารถตรวจสอบได้
5.8 การจัดชั้น การกันเงินสำรอง หรือการตัดออกจากบัญชี ที่เข้มงวดกว่าหลักเกณฑ์
ที่ธนาคารแห่งประเทศไทยกําหนด
สถาบันการเงินสามารถจัดชั้นหรือกันเงินสำรองสินทรัพย์และภาระผูกพันทาง
การเงิน หรือตัดสินทรัพย์ออกจากบัญชี โดยใช้เกณฑ์ที่เข้มงวดกว่าหลักเกณฑ์ที่ธนาคารแห่งประเทศไทย
กําหนดได้
5.9 การสอบทานเงินให้สินเชื่อและภาระผูกพัน
สถาบันการเงินต้องสอบทานและจัดทำรายงานการสอบทานเงินให้สินเชื่อ เงินให้กู้ยืม
ภาระผูกพัน และธุรกรรมที่มีลักษณะคล้ายการให้สินเชื่อ ตามแนวนโยบายธนาคารแห่งประเทศไทยว่าด้วย
การสอบทานเงินให้สินเชื่อ ธุรกรรมที่มีลักษณะคล้ายการให้สินเชื่อ และภาระผูกพัน ของธนาคารพาณิชย์
และธนาคารพาณิชย์เพื่อรายย่อย หรือบริษัทเงินทุนและบริษัทเครดิตฟองซิเอร์ แล้วแต่กรณี
5.10 การจ่ายเงินปันผล
สถาบันการเงินจะจ่ายเงินปันผลหรือเงินตอบแทนอื่นใดแก่ผู้ถือหุ้นมิได้ หากยังไม่ได้
ตัดสินทรัพย์ออกจากบัญชี หรือยังกันเงินสำรองสินทรัพย์และภาระผูกพันทางการเงินไม่ครบทั้งจำนวน
5.11 ในกรณีที่จํานวนเงินสำรองที่สถาบันการเงินคำนวณได้ตามประกาศฉบับนี้
