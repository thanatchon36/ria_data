(3) สําหรับหลักประกันประเภทยานพาหนะ
กรณีเป็นลูกหนี้ให้เช่าซื้อ ลูกหนี้ให้เช่าแบบลีสซิ่ง หรือลูกหนี้ที่มีการนำยานพาหนะมาเป็น
หลักประกันถูกต้องตามกฎหมาย โดยยานพาหนะต้องมีการประกันภัย ให้สถาบันการเงินนำปัจจัยและสมมติฐาน
ดังต่อไปนี้มาใช้ในการคำนวณมูลค่ากระแสเงินสดที่คาดว่าจะได้รับจากการจำหน่ายหลักประกันประเภทยานพาหนะ
ซึ่งมีการประกันภัย
(3.1) กระแสเงินสดที่นำมาใช้ในการคิดลด เท่ากับร้อยละ 100 ของราคาประเมินหลักประกัน
ที่ต้องประเมินราคาตามที่ธนาคารแห่งประเทศไทยกำหนดในข้อ 5.4 (13) หักด้วยค่าเสื่อมราคาที่คำนวณ
จนถึงวันที่คาดว่าจะจําหน่ายหลักประกันได้
(3.2) อัตราดอกเบี้ยที่นำมาใช้ในการคิดลด เท่ากับอัตราดอกเบี้ยที่แท้จริง (effective interest
rate) ตามที่กําหนดในมาตรฐานการบัญชีที่เกี่ยวข้อง
(3.3) ระยะเวลาที่นํามาใช้ในการคิดลด เท่ากับจํานวนปีที่คาดว่าจะจําหน่ายหลักประกันได้
ซึ่งอยู่ที่ประมาณ 1 ปี ยกเว้นยานพาหนะประเภทเรือให้ใช้ 5.5 ปี
ทั้งนี้ ในกรณีสินทรัพย์หรือภาระผูกพันทางการเงินที่มีการด้อยค่าด้านเครดิต (non-performing)
และที่มีการด้อยค่าด้านเครดิตเมื่อซื้อหรือเมื่อเกิดรายการ (purchased or originated credit-impaired)
ค้างชาระต้นเงินหรือดอกเบี้ยเป็นระยะเวลาเกินกว่า 12 เดือน สถาบันการเงินไม่สามารถนำหลักประกันที่เป็น
ยานพาหนะ ยกเว้นเรือมาคำนวณมูลค่าปัจจุบันของกระแสเงินสดที่คาดว่าจะได้รับจากการจำหน่ายหลักประกันได้
