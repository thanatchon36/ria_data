(3.1.6) การทดสอบความน่าเชื่อถือของแบบจำลอง โดยต้องมีการแสดงถึงข้อจำกัด
ที่อาจส่งผลต่อประสิทธิภาพการทํางานของแบบจําลอง
(3.2) กระบวนการทดสอบความน่าเชื่อถือของแบบจำลองเพื่อใช้ในการคำนวณการกัน
เงินสํารอง โดยระบุผู้รับผิดชอบอย่างชัดเจน และอย่างน้อยต้องมีการดำเนินการในเรื่องดังต่อไปนี้
(3.2.1) การกําหนดเงื่อนไข วิธีการ และความถี่ในการทดสอบความน่าเชื่อถือ
(3.2.2) การจัดให้มีการทดสอบความน่าเชื่อถือเป็นประจำอย่างน้อยปีละครั้ง และ
การจัดให้มีการติดตามประสิทธิภาพของแบบจําลองเป็นประจําตามนโยบายของสถาบันการเงิน
(3.2.3) การทดสอบที่ครอบคลุมถึงการทดสอบความสามารถในการแบ่งแยก
การจัดเรียงลำดับ การกระจายตัว ความเสถียร และความแม่นยำ ทั้งในระดับภาพรวมและกลุ่มข้อมูลย่อย
(3.2.4) การแก้ไขปรับปรุงตามผลการทดสอบความน่าเชื่อถือ ในกรณีที่ผลการทดสอบ
ความน่าเชื่อถือไม่ผ่านเงื่อนไขตามที่สถาบันการเงินกําหนด สถาบันการเงินต้องมีการดำเนินการแก้ไขปรับปรุง
โดยเร็ว พร้อมทั้งมีการวิเคราะห์และแสดงสาเหตุสำคัญที่ไม่ผ่านการทดสอบความน่าเชื่อถือ รวมทั้งกำหนด
แนวทางในการปรับแบบจําลองเพื่อใช้ในระหว่างที่ดำเนินการปรับปรุงแบบจําลอง
(3.3) กระบวนการบริหารจัดการ การเข้าถึง และการจัดเก็บข้อมูล
(3.4) กระบวนการรักษาความปลอดภัยของข้อมูล การตรวจสอบความถูกต้องเชื่อถือได้
ของข้อมูล และการเตรียมข้อมูลให้พร้อมใช้งาน
ในกรณีที่กระบวนการตามข้อ (3.1) หรือ (3.2) มีความจำเป็นต้องใช้ความเห็นของผู้เชี่ยวชาญ
ประกอบ สถาบันการเงินต้องแสดงเหตุผล ความจำเป็น และรายละเอียดอื่น ๆ ที่จำเป็น เป็นลายลักษณ์อักษร
ทั้งนี้ สถาบันการเงินต้องจัดให้มีการรายงานผลการจัดทำแบบจำลอง ผลการทดสอบ
ความน่าเชื่อถือ ผลการบริหารจัดการ การเข้าถึง และการจัดเก็บข้อมูล ตลอดจนผลการรักษาความปลอดภัย
ของข้อมูล การตรวจสอบความถูกต้องเชื่อถือได้ของข้อมูล และการเตรียมข้อมูลให้พร้อมใช้งาน ตามข้อ
(3.1) – (3.4) ต่อคณะกรรมการของสถาบันการเงิน หรือคณะกรรมการอื่นหรือบุคคลอื่นที่ได้รับมอบหมาย
จากคณะกรรมการของสถาบันการเงิน ทราบเป็นประจํา และให้สถาบันการเงินจัดเก็บรายงานดังกล่าว
ตามนโยบายของสถาบันการเงิน เพื่อให้ธนาคารแห่งประเทศไทยสามารถตรวจสอบได้
-
มากขึ้น
(4) ข้อมูลที่สถาบันการเงินนำมาใช้ประกอบการพิจารณาจัดทำแบบจำลองนั้น อาจได้มาจาก
ข้อมูลภายในของสถาบันการเงิน ข้อมูลภายนอกจากแหล่งที่มาอื่นที่มีความน่าเชื่อถือ หรือจากการจัดทำ
ฐานข้อมูลร่วม (Pooled data) โดยข้อมูลจากอย่างน้อย 1 แหล่งควรเป็นข้อมูลย้อนหลังที่ต่อเนื่องกัน
ไม่ต่ำกว่า 5 ปี และกรณีที่ข้อมูลจากแหล่งที่มาใดมีระยะเวลาย้อนหลังที่นานกว่าและเป็นข้อมูลที่เกี่ยวข้องกับ
ลูกหนี้ของสถาบันการเงินอย่างมีนัยสำคัญ ให้สถาบันการเงินใช้ข้อมูลย้อนหลังที่นานกว่าจากแหล่งที่มานั้น
มาประกอบการพิจารณาจัดทําแบบจําลองดังกล่าวด้วย
ทั้งนี้ ในกรณีที่สถาบันการเงินมีข้อมูลจำกัดหรือมีการเปลี่ยนแปลงในมาตรฐานการพิจารณา
สินเชื่อหรือแนวทางการบริหารความเสี่ยงด้านเครดิต ให้สถาบันการเงินเพิ่มความรัดกุมในการกันเงินสำรอง
