(5) ในกรณีที่สถาบันการเงินว่าจ้างให้บุคคลภายนอกจัดทำหรือทดสอบความน่าเชื่อถือของ
แบบจําลองเพื่อใช้ในการคานวณการกันเงินสํารอง สถาบันการเงินต้องรับผิดชอบต่อเจ้าของข้อมูลเสมือน
เป็นผู้ดำเนินการเอง และต้องควบคุมให้บุคคลภายนอกดังกล่าวดำเนินการให้เป็นไปตามหลักเกณฑ์ที่
กำหนดในข้อ (2) และ (3) โดยเคร่งครัด นอกจากนี้ สถาบันการเงินต้องปฏิบัติตามประกาศธนาคารแห่ง
ประเทศไทยว่าด้วยหลักเกณฑ์การใช้บริการจากผู้ให้บริการภายนอก (Outsourcing) ในการประกอบธุรกิจ
ของสถาบันการเงิน และต้องปฏิบัติตามหลักเกณฑ์และเงื่อนไขเพิ่มเติมดังนี้
(5.1) สถาบันการเงินต้องกําหนดคุณสมบัติ หลักเกณฑ์ และวิธีการคัดเลือกบุคคลภายนอก
อย่างชัดเจน โดยบุคคลภายนอกต้องมีความรู้และความเชี่ยวชาญในเรื่องที่ได้รับมอบหมายให้ดำเนินการแทน
และไม่มีเหตุเสื่อมเสียเกี่ยวกับสถานะทางการเงิน
(5.2) สถาบันการเงินต้องจัดทำสัญญาหรือข้อตกลงในการให้บริการเป็นลายลักษณ์อักษร
โดยสัญญาหรือข้อตกลงดังกล่าวต้องมีสาระสำคัญเกี่ยวกับขอบเขตการให้บริการ ความรับผิดชอบ เงื่อนไข
การให้บริการ การบริหารความเสี่ยง การควบคุมภายใน การรักษาความปลอดภัยข้อมูล ระยะเวลาการให้
บริการ ข้อกำหนดหรือเงื่อนไขการยกเลิก เปลี่ยนแปลง แก้ไข หรือต่ออายุสัญญา และสิทธิของสถาบันการเงิน
ในการเข้าตรวจสอบกระบวนการปฏิบัติงานของบุคคลภายนอกดังกล่าว
(5.3) สถาบันการเงินต้องจัดให้มีกระบวนการควบคุมการปฏิบัติงานของบุคคลภายนอก
อย่างต่อเนื่องและสม่ำเสมอ รวมถึงต้องจัดให้มีการประเมินผลการปฏิบัติงานของบุคคลภายนอกอย่างน้อย
ปีละครั้ง หรือเมื่อมีการต่อสัญญาจ้างทุกคราว หรือเมื่อสัญญาจ้างได้สิ้นสุดลง
(5.4) สถาบันการเงินต้องกำหนดให้บุคคลภายนอกซึ่งจัดทำหรือทดสอบความน่าเชื่อถือของ
แบบจําลองเปิดเผยรายละเอียดที่เกี่ยวข้อง เช่น ข้อมูล วิธีการ หลักสถิติ ข้อจำกัด หรือผลลัพธ์ที่ได้จาก
การจัดทําและทดสอบความน่าเชื่อถือ ต่อสถาบันการเงินอย่างครบถ้วนและมีรายละเอียดเพียงพอที่จะใช้
อ้างอิงได้ภายหลัง
(5.5) สถาบันการเงินต้องให้บุคคลภายนอกมีการจัดทำคู่มือการปฏิบัติงานที่ปรับปรุงให้เป็น
ปัจจุบันเสมอเก็บไว้ที่สถาบันการเงินหนึ่งชุด และมีการจัดอบรมหรือถ่ายทอดความรู้แก่ผู้บริหารและพนักงาน
ของสถาบันการเงิน เพื่อให้เข้าใจถึงวิธีการ ลักษณะงาน กระบวนการปฏิบัติงาน ตลอดจนวิธีการใช้ระบบ
เทคโนโลยีสารสนเทศที่เกี่ยวข้อง
