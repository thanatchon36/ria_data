4. เนื้อหา
แนวนโยบายฉบับนี้ให้ใช้บังคับกับสถาบันการเงินตามกฎหมายว่าด้วยธุรกิจสถาบันการเงิน
ทุกแห่ง และบริษัทลูกในกลุ่ม Solo consolidation ตามประกาศธนาคารแห่งประเทศไทยว่าด้วยหลักเกณฑ์
การกำกับดูแลโครงสร้างและขอบเขตธุรกิจของกลุ่มธุรกิจทางการเงิน ทุกแห่ง
4.1 คำจำกัดความ
4.1.1 “ธุรกรรมด้านสินเชื่อ” หมายความว่า การให้สินเชื่อ การก่อภาระผูกพัน
และการทำธุรกรรมที่มีลักษณะคล้ายการให้สินเชื่อ
4.1.2 “ภาระผูกพัน” หมายความว่า รายการนอกงบดุลที่ไม่ใช่สัญญาอนุพันธ์
ตามประกาศธนาคารแห่งประเทศไทยว่าด้วยหลักเกณฑ์การคำนวณสินทรัพย์เสี่ยงด้านเครดิต
สําหรับธนาคารพาณิชย์ หรือประกาศธนาคารแห่งประเทศไทยว่าด้วยหลักเกณฑ์การกำกับดูแล
ด้านเงินกองทุนและการดำรงสินทรัพย์สภาพคล่องสําหรับบริษัทเงินทุน
4.1.3 “ลูกหนี้ธุรกิจ” หมายความว่า ลูกหนี้ที่มีวัตถุประสงค์ในการกู้ยืมเงิน
เพื่อนำไปใช้ในการดำเนินงาน หรือเกี่ยวข้องกับการประกอบธุรกิจ และให้หมายความรวมถึงคู่สัญญา
ที่เป็นสถาบันการเงินตามกฎหมายว่าด้วยดอกเบี้ยเงินให้กู้ยืมของสถาบันการเงิน ธนาคารอิสลามแห่ง
ประเทศไทย สถาบันการเงินระหว่างประเทศที่ประเทศไทยเป็นสมาชิก และธนาคารหรือสถาบันการเงินอื่น
ที่จดทะเบียนและตั้งอยู่ในต่างประเทศ เช่น ธนาคารกลาง ธนาคารพาณิชย์ ด้วย
4.1.4 “ลูกหนี้รายย่อย” หมายความว่า ลูกหนี้ที่มีวัตถุประสงค์ในการกู้ยืมเงิน
เพื่อการอุปโภคบริโภคหรือเพื่อการประกอบอาชีพ เช่น สินเชื่อเพื่อที่อยู่อาศัย สินเชื่อบัตรเครดิต
สินเชื่อส่วนบุคคล สินเชื่อเช่าซื้อรถยนต์ สินเชื่อรายย่อยเพื่อการประกอบอาชีพภายใต้การกำกับ
สินเชื่อไมโครไฟแนนซ์
4.1.5 “บริษัทลูกในกลุ่ม Solo consolidation” หมายความว่า บริษัทลูกในกลุ่ม
Solo consolidation ตามประกาศธนาคารแห่งประเทศไทยว่าด้วยหลักเกณฑ์การกำกับดูแลโครงสร้าง
และขอบเขตธุรกิจของกลุ่มธุรกิจทางการเงิน
4.1.6 “คณะกรรมการสถาบันการเงิน (Board of directors)” หมายความว่า
คณะกรรมการของสถาบันการเงิน หรือคณะผู้บริหารที่มีอำนาจหน้าที่ความรับผิดชอบที่เกี่ยวข้อง
ในกรณีของสาขาธนาคารพาณิชย์ต่างประเทศ
4.2 หลักการ
การสอบทานสินเชื่อเป็นเครื่องมือในการบริหารความเสี่ยงด้านเครดิตที่สำคัญ
ของสถาบันการเงิน มีวัตถุประสงค์เพื่อยืนยันว่ากระบวนการทำธุรกรรมด้านสินเชื่อเป็นไปตามระเบียบปฏิบัติ
ที่สถาบันการเงินกำหนดไว้ ตั้งแต่เริ่มต้นจนสิ้นสุดกระบวนการ (End to end process) ครอบคลุมตลอด
กระบวนการพิจารณาธุรกรรมด้านสินเชื่อ รวมถึงกระบวนการภายหลังการอนุมัติการทำธุรกรรมด้านสินเชื่อ
ในการดำเนินการดังกล่าวหน่วยงานสอบทานสินเชื่อซึ่งเป็น Second line of defense จึงต้องมี
