(2) ความถูกต้องครบถ้วนของนิติกรรมที่เกี่ยวข้อง โดยต้องเป็นไปตาม
เงื่อนไขในการอนุมัติการทำธุรกรรมด้านสินเชื่อ เช่น การจัดทำสัญญากู้ยืมเงิน การจัดทำสัญญาค้ำประกัน
การจดจำนองหลักประกัน การจดทะเบียนหลักประกัน
(3) การเบิกใช้วงเงินเป็นไปตามเงื่อนไขและระยะเวลาที่กำหนดไว้ในสัญญา
และกระบวนการติดตามการใช้เงินให้เป็นไปตามวัตถุประสงค์ในการกู้ยืม โดยเฉพาะลูกหนี้ธุรกิจ
(4) การทบทวนวงเงินเป็นไปตามระยะเวลาที่กําหนดไว้ และมีการคำนึงถึง
ความเสี่ยงที่เปลี่ยนแปลงไป
(5) การจัดชั้นลูกหนี้ การกันเงินสำรอง และการตัดสินทรัพย์ออกจากบัญชี
ถูกต้องตามประกาศธนาคารแห่งประเทศไทยว่าด้วยหลักเกณฑ์การจัดชั้นและการกันเงินสํารองของ
สถาบันการเงิน
บ
(6) การดำเนินการกับลูกหนี้ที่มีปัญหาในการชำระหนี้ โดยให้ระบุสถานะ
หรือขั้นตอนที่สถาบันการเงินกำลังดำเนินการกับลูกหนี้ เช่น อยู่ระหว่างการปรับปรุงโครงสร้างหนี้ หรือ
อยู่ระหว่างฟ้องร้องดำเนินคดี หรืออยู่ระหว่างบังคับหลักประกัน พร้อมทั้งรายละเอียดการดำเนินการ
พอสังเขป
(7) การปฏิบัติตามกฎหมายและหลักเกณฑ์ข้อบังคับของทางการ เช่น
การกำกับลูกหนี้รายใหญ่ การทำธุรกรรมด้านสินเชื่อกับกรรมการผู้มีอำนาจในการจัดการของสถาบันการเงิน
หรือผู้ที่เกี่ยวข้องกับบุคคลดังกล่าว การทําธุรกรรมด้านสินเชื่อกับผู้ถือหุ้นรายใหญ่ หรือกิจการที่มี
ผลประโยชน์เกี่ยวข้อง
4.3.5 การกำหนดอัตราการสอบทาน
การก้าหนดอัตราการสอบทานต้องสอดคล้องกับระดับความเสี่ยงของ
พอร์ตสินเชื่อของสถาบันการเงิน และมีหลักเกณฑ์ทางสถิติที่เหมาะสม โดยควรพิจารณาจากปัจจัยต่าง ๆ
ที่สะท้อนถึงระดับความเสี่ยงและนัยสำคัญต่อสถาบันการเงิน เช่น ลักษณะของผลิตภัณฑ์ ปริมาณ
และระดับความเสี่ยงของพอร์ตสินเชื่อ โดยใช้ผลการประเมินความเสี่ยงภายในของสถาบันการเงินเอง
ดงน
หรืออาจใช้ผลการจัดระดับความเสี่ยงตามรายงานการตรวจสอบปีล่าสุดที่ได้รับจากธนาคารแห่งประเทศไทย
มาใช้ประกอบการกำหนดอัตราการสอบทานด้วย โดยครอบคลุมลูกหนี้ทุกกลุ่มตั้งแต่ลูกหนี้จัดชั้นปกติ
(Performing) ไปจนถึงลูกหนี้ที่มีการด้อยค่าด้านเครดิต (Non-performing) ลูกหนี้รายใหม่ ลูกหนี้ที่เข้าข่าย
สัญญาณเตือนล่วงหน้า (Early warning sign) ของสถาบันการเงิน ลูกหนี้ที่มีการปรับปรุงโครงสร้างหนี้
รวมถึงลูกหนี้ที่มีการตัดสินทรัพย์ออกจากบัญชีด้วย ทั้งนี้ ให้ดำเนินการสอบทานลูกหนี้และภาระผูกพัน
บ
40
(1) ลูกหนีธุรกิจ
ลูกหนี้รายใหญ่ที่มีนัยสำคัญที่อาจส่งผลต่อฐานะของสถาบันการเงิน ลูกหนี้ที่มีแนวโน้มความเสี่ยงเพิ่มขึ้น
ลูกหนี้ที่ธนาคารแห่งประเทศไทยมีข้อสังเกต นอกจากนี้ ในการสุ่มสอบทานลูกหนี้ธุรกิจควรครอบคลุม
ลูกหนี้ทุกขนาดวงเงิน ทุกประเภทผลิตภัณฑ์ และพอร์ตสินเชื่อที่มีนัยสำคัญ
