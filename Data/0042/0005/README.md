สำหรับสินเชื่ออื่นที่เกี่ยวเนื่องกับสินเชื่อเพื่อที่อยู่อาศัยสัญญาที่หนึ่งที่มี
มูลค่าหลักประกันต่ำกว่า 10 ล้านบาท ให้สินเชื่อได้ไม่เกินร้อยละ 10 ของมูลค่าหลักประกันตามข้อ 5.2.1 (2)
(2) เพดานการให้สินเชื่อเพื่อ Refinance หรือให้สินเชื่ออื่นที่เกี่ยวเนื่องกับ
สินเชื่อเพื่อที่อยู่อาศัยเพิ่มเติมในภายหลังให้สินเชื่อเพื่อ Refinance ต้องไม่เกินยอดคงค้างเดิมของ
สินเชื่อเพื่อที่อยู่อาศัยนั้น ๆ หรือเพดาน LTV ratio ตามตารางในข้อ 5.2.2 (1) แล้วแต่จำนวนใด
จะสูงกว่า ยกเว้นการให้สินเชื่อเพื่อ Refinance สำหรับสินเชื่อเพื่อที่อยู่อาศัยสัญญาที่หนึ่งที่มีมูลค่า
หลักประกันต่ำกว่า 10 ล้านบาท เงินให้สินเชื่อเพื่อที่อยู่อาศัยรวมกับสินเชื่ออื่นที่เกี่ยวเนื่องกับสินเชื่อ
เพื่อที่อยู่อาศัย ต้องไม่เกินยอดคงค้างเดิมของสินเชื่อเพื่อที่อยู่อาศัยนั้น ๆ หรือเพดาน LTV ratio
ที่ร้อยละ 100 แล้วแต่จํานวนใดจะสูงกว่า
(3) ให้สถาบันการเงินใช้ข้อมูลจากแหล่งข้อมูลที่น่าเชื่อถือในการพิจารณา
จำนวนสัญญาสินเชื่อที่อยู่อาศัยทั้งหมดของลูกหนี้
5.2.3 การคำนวณสินทรัพย์เสี่ยงด้านเครดิตเพื่อการดำรงเงินกองทุนสำหรับสินเชื่อ
เพื่อที่อยู่อาศัยและสินเชื่ออื่นที่เกี่ยวเนื่องกับสินเชื่อเพื่อที่อยู่อาศัย
กรณีธนาคารพาณิชย์หรือบริษัทเงินทุนเลือกใช้วิธี Standardised Approach
(วิธี SA) หรือวิธี Simplified Standardised Approach (วิธี SSA) ให้คำนวณสินทรัพย์เสี่ยงด้านเครดิต
(1) ส่วนที่เป็นสินเชื่อเพื่อที่อยู่อาศัยที่ไม่ด้อยคุณภาพ
(1.1) สินเชื่อเพื่อที่อยู่อาศัยที่มีคุณสมบัติเป็นไปตามหลักเกณฑ์ข้อ (1.1.1)
(1.1.4) ดังต่อไปนี้ กำหนดน้ำหนักความเสี่ยงร้อยละ 35
(1.1.1) เป็นสินเชื่อเพื่อการจัดหาที่อยู่อาศัยที่ลูกหนี้มีวัตถุประสงค์
เพื่อใช้อยู่อาศัยเองเป็นหลัก
(1.1.2) เป็นสินเชื่อที่ธนาคารพาณิชย์หรือบริษัทเงินทุนรับจำนอง
ที่ดินและ/หรือสิ่งปลูกสร้างซึ่งรวมถึงที่อยู่อาศัยที่มีลักษณะเป็นห้องชุดนั้น เป็นประกันลำดับหนึ่ง
(1.1.3) ธนาคารพาณิชย์หรือบริษัทเงินทุนได้ปฏิบัติตามหลักเกณฑ์
ที่ธนาคารแห่งประเทศไทยกำหนดตามแนวนโยบายว่าด้วยการประเมินมูลค่าหลักประกันและอสังหาริมทรัพย์
รอการขายที่ได้มาจากการชำระหนี้ของสถาบันการเงิน และแนวนโยบายว่าด้วยการให้สินเชื่อแก่ภาคธุรกิจ
บางประเภท ในส่วนที่เกี่ยวกับหลักเกณฑ์การให้สินเชื่อเพื่อการจัดหาที่อยู่อาศัย
(1.1.4) มีอัตราส่วนเงินให้สินเชื่อต่อมูลค่าหลักประกัน (LTV
ratio) ตามข้อ 5.2.1 ไม่เกินเพดาน LTV ratio ตามที่กำหนดในข้อ 5.2.2
(1.2) สินเชื่อเพื่อที่อยู่อาศัยที่มีคุณสมบัติไม่เป็นไปตามหลักเกณฑ์ข้อหนึ่ง
ข้อใดตาม (1.1.1) - (1.1.3) กำหนดน้ำหนักความเสี่ยงดังนี้
(1.2.1) กรณีสินเชื่อเพื่อที่อยู่อาศัยมีคุณสมบัติลูกหนี้รายย่อย
ตามหลักเกณฑ์ที่กําหนดในประกาศธนาคารแห่งประเทศไทยว่าด้วยหลักเกณฑ์การคำนวณสินทรัพย์เสี่ยง
ด้านเครดิตสําหรับธนาคารพาณิชย์โดย Standardised Approach (วิธี SA) กำหนดน้ำหนักความเสี่ยง
ร้อยละ 75
