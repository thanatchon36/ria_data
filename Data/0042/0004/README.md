(1.2) เงินให้สินเชื่อกรณีสินเชื่อ Refinance และสินเชื่ออื่นนอกเหนือจาก
ข้อ (1.1) ได้แก่ ยอดเงินให้สินเชื่อคงค้างรวมดอกเบี้ยค้างรับของสินเชื่อเพื่อที่อยู่อาศัยและสินเชื่ออื่น
ที่เกี่ยวเนื่องกับสินเชื่อเพื่อที่อยู่อาศัย
ทั้งนี้ สินเชื่ออื่นที่เกี่ยวเนื่องกับสินเชื่อเพื่อที่อยู่อาศัยตามข้อ (1.2) ไม่นับรวม
สินเชื่อสำหรับชำระค่าเบี้ยประกันวินาศภัยหรือชำระค่าเบี้ยประกันชีวิตที่เกี่ยวเนื่องกับสินเชื่อเพื่อที่อยู่อาศัย
และสินเชื่อที่มีวัตถุประสงค์เพื่อใช้ในการประกอบธุรกิจ ทั้งนี้ เฉพาะกรณีที่สถาบันการเงินสามารถแยกสินเชื่อ
ดังกล่าวออกจากสินเชื่อเพื่อที่อยู่อาศัยได้อย่างชัดเจน โดยต้องมีกระบวนการพิจารณาสินเชื่อและการบริหาร
ความเสี่ยงเช่นเดียวกับสินเชื่อเพื่อใช้ในการประกอบธุรกิจโดยทั่วไป
(2) มูลค่าหลักประกัน (Value: V) ให้ใช้ราคาซื้อขายจริง ทั้งนี้ ไม่รวมถึงค่าตกแต่ง
หรือค่าใช้จ่ายอื่นใด นอกเหนือจากที่ได้มาซึ่งที่อยู่อาศัยดังกล่าว
ในกรณีที่สถาบันการเงินให้สินเชื่อเพื่อ Refinance หรือสินเชื่ออื่นที่เกี่ยวเนื่อง
กับสินเชื่อเพื่อที่อยู่อาศัยภายหลังเพิ่มเติม ให้ใช้มูลค่าหลักประกันตามราคาประเมินเมื่อมีการพิจารณาให้สินเชื่อ
ในกรณีที่สถาบันการเงินให้สินเชื่อเพื่อปลูกสร้างที่อยู่อาศัยบนที่ดินที่เป็น
กรรมสิทธิ์ของลูกหนี้ ให้ใช้มูลค่าที่ดินหลักประกันตามราคาประเมินรวมกับประมาณการค่าก่อสร้างเมื่อมีการ
พิจารณาให้สินเชื่อ
5.2.2 เพดานอัตราส่วนเงินให้สินเชื่อต่อมูลค่าหลักประกัน (LTV ratio)
(1) การให้สินเชื่อเพื่อที่อยู่อาศัยและสินเชื่ออื่นที่เกี่ยวเนื่องกับสินเชื่อเพื่อ
ที่อยู่อาศัย ต้องมีอัตราส่วนเงินให้สินเชื่อต่อมูลค่าหลักประกัน (LTV ratio) ตามข้อ 5.2.1 ข้างต้น ไม่เกิน
เพดานตามที่กําหนดในตารางนี้
ลักษณะสัญญาสินเชื่อเพื่อที่อยู่อาศัย
กรณีมีมูลค่าหลักประกันต่ำกว่า 10 ล้านบาท
สินเชื่อเพื่อที่อยู่อาศัยสัญญาที่หนึ่ง
สินเชื่อเพื่อที่อยู่อาศัยสัญญาที่สอง
- ผ่อนชำระสินเชื่อเพื่อที่อยู่อาศัยสัญญาที่หนึ่งมาแล้วตั้งแต่ 2 ปีขึ้นไป
- ผ่อนชำระสินเชื่อเพื่อที่อยู่อาศัยสัญญาที่หนึ่งมาแล้วน้อยกว่า 2 ปี
สินเชื่อเพื่อที่อยู่อาศัยตั้งแต่สัญญาที่สามเป็นต้นไป
กรณีมีมูลค่าหลักประกันตั้งแต่ 10 ล้านบาทขึ้นไป
สินเชื่อเพื่อที่อยู่อาศัยสัญญาที่หนึ่ง
สินเชื่อเพื่อที่อยู่อาศัยสัญญาที่สอง
สินเชื่อเพื่อที่อยู่อาศัยตั้งแต่สัญญาที่สามเป็นต้นไป
กรณีปลูกสร้างที่อยู่อาศัยบนที่ดินที่เป็นกรรมสิทธิ์ของลูกหนี้ที่ปลอดภาระหนี้
1 ไม่รวมสินเชื่ออื่นที่เกี่ยวเนื่องกับสินเชื่อเพื่อที่อยู่อาศัย
เพดาน
LTV ratio
ร้อยละ 100
ร้อยละ 90
ร้อยละ 80
ร้อยละ 70
ร้อยละ 90
ร้อยละ 80
ร้อยละ 70
ร้อยละ 100
