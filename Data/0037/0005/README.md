4.1 ปัจจัยในการพิจารณา
กลุ่มลูกหนี้ขนาดใหญ่ที่ธนาคารพาณิชย์ขอผ่อนผันการให้สินเชื่อ
หรือทำธุรกรรมที่มีลักษณะคล้ายการให้สินเชื่อ ต้องมีคุณสมบัติทุกข้อ ดังนี้
ลงทุน ก่อภาระผูกพัน
4.1.1 นิติบุคคลในกลุ่มลูกหนี้ที่จะได้รับสินเชื่อ ลงทุน ก่อภาระผูกพัน หรือทำธุรกรรม
ที่มีลักษณะคล้ายการให้สินเชื่อ ต้องมีศักยภาพ มีฐานะกิจการที่มั่นคง และประกอบธุรกิจที่เป็นกลไก
สำคัญต่อยุทธศาสตร์การพัฒนาประเทศ หรือประกอบธุรกิจหรือลงทุนในโครงการโครงสร้างพื้นฐาน
4.1.2 วงเงินที่ขอผ่อนผันสำหรับกลุ่มธุรกิจหนึ่งธุรกิจใดไม่น้อยกว่าร้อยละ 50 ต้องเป็น
การให้สินเชื่อ ลงทุน ก่อภาระผูกพัน หรือทำธุรกรรมที่มีลักษณะคล้ายการให้สินเชื่อแก่นิติบุคคลในกลุ่ม
ซึ่งได้รับการจัดอันดับเครดิตล่าสุดไม่ต่ำกว่าระดับ BBB+ หรือเทียบเท่า โดยสถาบันจัดอันดับเครดิต
ภายนอกที่ธนาคารแห่งประเทศไทยให้ความเห็นชอบตามประกาศธนาคารแห่งประเทศไทย ว่าด้วยหลักเกณฑ์
การคานวณสินทรัพย์เสี่ยงด้านเครดิตสําหรับธนาคารพาณิชย์โดย Standardised Approach (วิธี SA)
หรือนิติบุคคลในกลุ่ม ซึ่งมีกําไรสุทธิจากการดำเนินงานตามงบการเงินที่ผู้สอบบัญชีรับรองปีล่าสุดย้อนหลัง
ติดต่อกันไม่น้อยกว่า 2 ปี ทั้งนี้ วงเงินที่ขอผ่อนผันดังกล่าว ไม่รวมวงเงินที่ให้แก่นิติบุคคลรายที่ปรับปรุง
โครงสร้างหนี้ตามเกณฑ์ที่ธนาคารแห่งประเทศไทยกําหนด
4.1.3 นิติบุคคลในกลุ่มลูกหนี้ที่จะได้รับสินเชื่อ ลงทุน ก่อภาระผูกพันหรือทำธุรกรรม
ที่มีลักษณะคล้ายการให้สินเชื่อจากธนาคารพาณิชย์ ซึ่งมีทุนชำระแล้วตั้งแต่ 300 ล้านบาทขึ้นไป ต้องได้รับ
การตรวจสอบงบการเงินจากผู้สอบบัญชีที่สำนักงานคณะกรรมการกำกับหลักทรัพย์และตลาดหลักทรัพย์
ให้ความเห็นชอบ ภายใน 2 ปี นับตั้งแต่รอบปีบัญชีที่ถัดจากปีที่ได้รับการผ่อนผัน
4.2 เงื่อนไขในการผ่อนผัน
ม
ธนาคารแห่งประเทศไทยกำหนดเงื่อนไขให้ธนาคารพาณิชย์ถือปฏิบัติ ดังนี้
4.2.1 ธนาคารพาณิชย์ต้องให้ความสำคัญกับข้อมูลความเชื่อมโยงและความสัมพันธ์
ทางการเงินในกลุ่มลูกหนี้ เพื่อใช้ประเมินความเสี่ยงที่เกิดจากผลกระทบทางการเงินในกลุ่มลูกหนี้ได้
เช่น ข้อมูลเงินลงทุน เงินกู้ยืม หรือการค้ำประกันระหว่างกันในกลุ่มลูกหนี้ รวมทั้งสามารถประเมิน
ความเพียงพอของระดับเงินทุนของกลุ่มลูกหนี้ที่จะรองรับภาระหนี้ทั้งหมดที่มีต่อธนาคารพาณิชย์ได้
โดยธนาคารพาณิชย์ควรมีกระบวนการภายในที่ดีในการระบุความเชื่อมโยงและความสัมพันธ์ทางการเงิน
ในกลุ่มลูกหนี้ดังกล่าว ไม่ว่าจะเป็นการได้ข้อมูลโดยตรงจากกลุ่มลูกหนี้หรือจากแหล่งข้อมูลสาธารณะ
ทั้งนี้ หากธนาคารพาณิชย์ไม่สามารถหาข้อมูลความสัมพันธ์ทางการเงินในกลุ่มลูกหนี้ได้ ธนาคารพาณิชย์
ต้องพิจารณากำหนดราคา (pricing) ที่จะเรียกเก็บจากกลุ่มลูกหนี้ให้สอดคล้องกับความเสี่ยงที่เพิ่มขึ้นด้วย
4.2.2 การขอผ่อนผันการให้สินเชื่อ ลงทุน ก่อภาระผูกพันหรือทำธุรกรรมที่มีลักษณะ
คล้ายการให้สินเชื่อแก่กลุ่มลูกหนี้รายใหญ่ ต้องได้รับอนุมัติจากคณะกรรมการธนาคารโดยมีมติเป็นเอกฉันท์
