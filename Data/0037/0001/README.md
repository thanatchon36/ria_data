บ
เรียน ผู้จัดการ
ธนาคารพาณิชย์ทุกแห่ง ยกเว้นธนาคารพาณิชย์เพื่อรายย่อย
ที่ ธปท.ฝกก.(12)ว. 1030 2562 เรื่อง นำส่งแนวนโยบาย เรื่อง แนวทางการพิจารณา
ผ่อนผันการกำกับลูกหนี้รายใหญ่แก่กลุ่มธุรกิจที่มีศักยภาพและมีฐานะกิจการที่มั่นคง
สำหรับธนาคารพาณิชย์
ตามที่ธนาคารแห่งประเทศไทย (ธปท.) ได้มีประกาศธนาคารแห่งประเทศไทย ที่ สนส. 22/2555
เรื่อง หลักเกณฑ์การกำกับลูกหนี้รายใหญ่ (Single Lending Limit) ลงวันที่ 17 ธันวาคม 2555 ตามมาตรา 50
แห่งพระราชบัญญัติธุรกิจสถาบันการเงิน พ.ศ. 2551 เพื่อกําหนดหลักเกณฑ์ให้สถาบันการเงินให้สินเชื่อ
ลงทุน ก่อภาระผูกพัน หรือทำธุรกรรมที่มีลักษณะคล้ายการให้สินเชื่อแก่บุคคลหนึ่งบุคคลใด หรือแก่บุคคล
หลายคนรวมกันในโครงการหนึ่งโครงการใด หรือเพื่อใช้ในวัตถุประสงค์อย่างเดียวกันเมื่อสิ้นวันหนึ่ง ๆ ไม่เกิน
ร้อยละ 25 ของเงินกองทุนทั้งสิ้น และต่อมาได้กำหนดแนวทางการพิจารณาผ่อนผันการกำกับลูกหนี้รายใหญ่
แก่กลุ่มธุรกิจที่มีศักยภาพและมีฐานะกิจการที่มั่นคง ให้ธนาคารพาณิชย์ถือปฏิบัติ นั้น
ประเทศไทยมีความจําเป็นต้องพัฒนาโครงสร้างพื้นฐานขนาดใหญ่เพื่อเป็นกลไกสำคัญ
ในการพัฒนาระบบเศรษฐกิจของประเทศ ซึ่งจําเป็นต้องใช้เงินลงทุนจำนวนมาก ธปท. จึงเห็นควรปรับปรุง
แนวทางการผ่อนผันการกำกับลูกหนี้รายใหญ่เพื่อพิจารณาผ่อนผันเป็นรายกรณีและเป็นการชั่วคราว
ตามความจําเป็นดังกล่าว แต่ยังคงรักษาความมั่นคงและเสถียรภาพของระบบสถาบันการเงินไทย โดยปรับปรุง
แนวปฏิบัติด้านธรรมาภิบาล การบริหารความเสี่ยง และการมีเงินกองทุนที่เพียงพอ เพื่อสะท้อนความเสี่ยง
ที่เพิ่มขึ้นจากการกระจุกตัว (concentration risk)
ธปท. จึงขอนำส่งแนวนโยบาย เรื่อง แนวทางการพิจารณาผ่อนผันการกำกับลูกหนี้รายใหญ่
แก่กลุ่มธุรกิจที่มีศักยภาพและมีฐานะกิจการที่มั่นคงสำหรับธนาคารพาณิชย์ ลงวันที่ 10 กรกฎาคม 2562
ซึ่งเน้นให้ธนาคารพาณิชย์ให้ความสำคัญกับข้อมูลความสัมพันธ์ทางการเงินในกลุ่มลูกหนี้รายใหญ่ เพื่อให้สามารถ
ประเมินและบริหารจัดการความเสี่ยงที่เกี่ยวข้องได้ รวมทั้งมีเงินกองทุนเพียงพอรองรับ concentration risk
สอดคล้องกับหลักการกำกับดูแลเงินกองทุนโดยทางการ (Pillar 2) นอกจากนี้ เพื่อให้กลุ่มลูกหนี้รายใหญ่
สามารถใช้แหล่งเงินกู้ที่กระจายความเสี่ยงไปยังต่างประเทศได้มากขึ้น ธปท. จึงผ่อนผันการคำนวณอัตราส่วน
