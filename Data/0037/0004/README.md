แนวนโยบายธนาคารแห่งประเทศไทย
เรื่อง แนวทางการพิจารณาผ่อนผันการกำกับลูกหนี้รายใหญ่แก่กลุ่มธุรกิจที่มีศักยภาพ
และมีฐานะกิจการที่มั่นคงสำหรับธนาคารพาณิชย์
1. เหตุผลในการออกแนวนโยบาย
(Single Lending Limit) ให้ธนาคารพาณิชย์ถือปฏิบัติ เพื่อเป็นการสนับสนุนการเติบโตทางเศรษฐกิจของ
ประเทศ และให้ธนาคารพาณิชย์เพิ่มความระมัดระวังในการให้สินเชื่อ ลงทุน ก่อภาระผูกพัน หรือทำธุรกรรม
ที่มีลักษณะคล้ายการให้สินเชื่อแก่กลุ่มลูกหนี้รายใหญ่มากขึ้น ซึ่งธนาคารแห่งประเทศไทยจะพิจารณาผ่อนผัน
เป็นรายกรณีตามความจําเป็นและเป็นการชั่วคราว นั้น
สถานการณ์ปัจจุบันที่ประเทศไทยมีความจำเป็นต้องพัฒนาโครงสร้างพื้นฐานขนาดใหญ่เพื่อ
ตามที่ธนาคารแห่งประเทศไทยได้กำหนดแนวทางการพิจารณาผ่อนผันการกำกับลูกหนี้รายใหญ่
เป็นกลไกสำคัญในการพัฒนาระบบเศรษฐกิจของประเทศ ซึ่งโครงการดังกล่าวจำเป็นต้องใช้เงินลงทุน
เป็นจำนวนมาก ในขณะที่ระบบการเงินไทยยังมีขนาดเล็ก ทำให้โครงการโครงสร้างพื้นฐานขนาดใหญ่มีข้อจำกัด
ในการระดมทุน
เพื่อเป็นการสนับสนุนการเติบโตทางเศรษฐกิจของประเทศ ซึ่งจำเป็นต้องมีแหล่งเงินทุนเพื่อ
โครงการโครงสร้างพื้นฐานขนาดใหญ่ โดยยังคงสามารถรักษาความมั่นคงและเสถียรภาพของระบบสถาบันการเงิน
ธนาคารแห่งประเทศไทยจึงเห็นควรปรับปรุงแนวทางการผ่อนผันการกำกับลูกหนี้รายใหญ่ให้สะท้อนความเสี่ยง
จากการกระจุกตัวของกลุ่มธุรกิจขนาดใหญ่ได้ดียิ่งขึ้น และเพื่อให้ธนาคารพาณิชย์เพิ่มความระมัดระวังใน
การให้สินเชื่อ ลงทุน ก่อภาระผูกพัน หรือทำธุรกรรมที่มีลักษณะคล้ายการให้สินเชื่อแก่กลุ่มลูกหนี้รายใหญ่
โดยให้ธนาคารพาณิชย์ให้ความสำคัญกับข้อมูลความเชื่อมโยงและความสัมพันธ์ทางการเงินของกลุ่มลูกหนี้รายใหญ่
เพื่อให้สามารถประเมินผลกระทบที่มีต่อกันและบริหารจัดการความเสี่ยงที่เกี่ยวข้องได้ รวมทั้งมีเงินกองทุน
เพียงพอรองรับการกระจุกตัว (concentration risk) จากการให้สินเชื่อแก่กลุ่มลูกหนี้รายใหญ่ดังกล่าว
นอกจากนี้ เพื่อให้มีการกระจายความเสี่ยงของระบบการเงินไทยไปยังต่างประเทศมากขึ้น ธนาคารแห่งประเทศไทย
จึงผ่อนผันการคำนวณอัตราส่วนการกำกับลูกหนี้รายใหญ่ สำหรับกรณีการให้สินเชื่อของสาขาของธนาคารพาณิชย์
ต่างประเทศที่มี Standby Letter of Credit จากสำนักงานใหญ่หรือสำนักงานสาขาอื่นเป็นประกัน เพื่อให้สาขา
ของธนาคารพาณิชย์ต่างประเทศมีบทบาทในการให้สินเชื่อแก่ธุรกิจที่เป็นกลไกสำคัญต่อยุทธศาสตร์การพัฒนา
ประเทศ หรือลงทุนในโครงการโครงสร้างพื้นฐาน
2. หนังสือเวียนที่ยกเลิก
หนังสือที่ ธปท.ฝนส.(23)ว. 263/2556 เรื่อง นำส่งแนวทางการพิจารณาผ่อนผันการกำกับ
ลูกหนี้รายใหญ่แก่กลุ่มธุรกิจที่มีศักยภาพหรือมีฐานะกิจการที่มั่นคงสำหรับธนาคารพาณิชย์ ลงวันที่
22 กุมภาพันธ์ 2556
3. ขอบเขตการบังคับใช้
แนวนโยบายฉบับนี้ให้ใช้บังคับกับธนาคารพาณิชย์ตามกฎหมายว่าด้วยธุรกิจสถาบันการเงินทุกแห่ง
ยกเว้นธนาคารพาณิชย์เพื่อรายย่อย
